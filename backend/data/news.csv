id,search_id,news_id,title,article_content,summary,url,image_url,timestamp,original_timestamp,author,authors,article_language,source_country,total_engagement,sentiment,created_at
1136,e5db4526-70a5-4482-a18b-e2f342447284,353891002,Sistem amaran bencana mudah alih lebih pantas sedang diusahakan,"Timbalan Menteri Komunikasi Teo Nie Ching berkata, kementeriannya telah mencadangkan projek 'push notification' bagi amaran bencana dimasukkan dalam Belanjawan 2026. (Gambar Bernama) PETALING JAYA: Orang ramai dijangka menerima amaran bencana alam terus ke telefon bimbit mereka menerusi 'push notification' berasaskan lokasi tidak lama lagi. Timbalan Menteri Komunikasi Teo Nie Ching berkata, sistem yang tidak menggunakan infrastruktur SMS sedia ada itu sedang dibangunkan oleh Suruhanjaya Komunikasi dan Multimedia Malaysia (SKMM) bagi menyampaikan amaran lebih pantas dan tepat ketika berlakunya sebarang bencana alam atau kecemasan. Teo berkata, kementeriannya telah mencadangkan projek itu dimasukkan dalam Belanjawan 2026. “Buat masa ini, kita bergantung pada syarikat telekomunikasi (telco) untuk hantar amaran SMS. Tetapi ada kekangannya. Mesej kepada penerima yang ramai perlu melalui sistem giliran telco, yang boleh menyebabkan kelewatan. “Jika Agensi Pengurusan Bencana Negara (Nadma) keluar amaran untuk kawasan tertentu, SKMM boleh segera hantar notifikasi kepada orang ramai di lokasi tersebut. “Sistem ini telahpun diguna pakai di beberapa negara, termasuk Jepun. Kita percaya ia akan sangat berguna untuk Malaysia,” katanya pada satu majlis di Kulai, lapor The Star. Jabatan Meteorologi Malaysia (MetMalaysia) melaporkan dua kejadian gempa bumi di Segamat dan Kluang pagi tadi. Gempa bumi pertama berukuran 4.1 pada skala Richter melanda Segamat pada 6.13 pagi, manakala gempa bumi bermagnitud 2.8 dikesan di Kluang sekitar 9 pagi. Gegaran turut dirasai di beberapa kawasan di Johor, Negeri Sembilan, Melaka dan Pahang. Tiada sebarang kemalangan jiwa atau kerosakan harta benda dilaporkan.","Timbalan menteri komunikasi berkata, sistem 'push notification' itu sedang dibangunkan oleh SKMM.",https://www.freemalaysiatoday.com/category/bahasa/tempatan/2025/08/24/sistem-amaran-bencana-mudah-alih-lebih-pantas-sedang-diusahakan,"https://www.freemalaysiatoday.com/cdn-cgi/image/quality=75,format=auto,fit=scale-down,dpr=1,width=1600,height=1000/https://media.freemalaysiatoday.com/wp-content/uploads/2025/08/13b7fd5b-teo-nie-ching-bernama-240825-1.webp",24-08-25 8:25,24-08-25 8:25,FMT Reporters,FMT Reporters,en,my,10,Positive,15:35.4
1109,e5db4526-70a5-4482-a18b-e2f342447284,353784488,"Ops Sikaro: Sindiket buat pengisytiharan palsu seludup tembakau, rokok dan cerut","KUALA LUMPUR: Sindiket penyeludupan tembakau, rokok dan cerut yang dibongkar menerusi Ops Sikaro baru-baru ini dikesan menggunakan taktik pengisytiharan palsu.  Menurut sumber, siasatan Suruhanjaya Pencegahan Rasuah Malaysia (SPRM) mendapati taktik pengisytiharan palsu dilakukan semasa proses import dengan meletakkan kod kastam tidak tepat atau menukar butiran barang.  Kata sumber, rokok dan cerut yang dibawa masuk itu disimpan di gudang persendirian sebelum diagihkan ke pasaran.  ""SPRM tidak menolak kemungkinan ada beberapa individu dalam radar yang dipercayai terbabit dalam kegiatan ini.  ""Setakat ini seramai 14 orang individu diambil keterangan bagi membantu siasatan,"" katanya di sini, hari ini.  Menurut sumber itu lagi, tiada sebarang tangkapan baharu manakala sebanyak RM218 juta akaun syarikat dan individu dibekukan dalam kes itu, setakat ini.  Media sebelum ini melaporkan SPRM menggempur beberapa syarikat disyaki terbabit penyeludupan tembakau, rokok dan cerut yang dikesan mengakibatkan negara kerugian cukai sebanyak RM250 juta sejak lima tahun lalu.  Serbuan menerusi Ops Sikaro yang diketuai Bahagian Operasi Khas (BOK) SPRM itu dijalankan dengan kerjasama Lembaga Hasil Dalam Negeri (LHDN), Bank Negara Malaysia (BNM) dan Jabatan Kastam Diraja Malaysia (JKDM), semalam.  Ketua Pesuruhjaya SPRM, Tan Sri Azam Baki, turut mengesahkan Ops Sikaro dibuat hasil maklumat strategik diperoleh daripada Op Sohor yang menahan 10 individu termasuk lima pegawai kanan Angkatan Tentera Malaysia (ATM) disyaki terbabit sindiket penyeludupan di selatan tanah air.  Difahamkan, sebanyak 14 syarikat disiasat SPRM disyaki terbabit sindiket penyeludupan tembakau, rokok serta cerut yang menyebabkan kerugian besar pada pendapatan cukai negara.","KUALA LUMPUR: Sindiket penyeludupan tembakau, rokok dan cerut yang dibongkar menerusi Ops Sikaro baru-baru ini dikesan menggunakan taktik pengisytiharan palsu.",https://www.bharian.com.my/berita/kes/2025/08/1437350/ops-sikaro-sindiket-buat-pengisytiharan-palsu-seludup-tembakau-rokok-dan,https://assets.bharian.com.my/images/articles/BH24SELUDUP-O_BHfield_image_listing_featured.var_1756016537.jpg,24-08-25 6:20,24-08-25 6:20,Nor Azizah Mokhtar,Nor Azizah Mokhtar,en,my,10,Positive,15:33.0
1142,e5db4526-70a5-4482-a18b-e2f342447284,353761938,MCMC cadang bangun sistem amaran bencana lebih efisien,"KULAI – Suruhanjaya Komunikasi dan Multimedia Malaysia (MCMC) merancang untuk membangunkan sistem hebahan yang menyalurkan amaran bencana secara terus kepada penduduk di kawasan terjejas.  Timbalan Menteri Komunikasi, Teo Nie Ching berkata, sistem yang akan dibangunkan ini membolehkan penduduk menerima notifikasi dengan lebih pantas tanpa melalui perkhidmatan syarikat telekomunikasi mengenai ancaman bencana alam yang berlaku.  Katanya, inisiatif membangunkan sistem amaran bencana tersebut diharap dapat dimasukkan ke dalam Belanjawan 2026 seterusnya diguna pakai dalam masa terdekat.  “Menerusi sistem itu, notifikasi amaran bencana akan dihantar terus kepada penduduk di lokasi terjejas dengan lebih cepat berbanding menggunakan sistem pesanan khidmat ringkas (SMS).  “SKMM sedang mengkaji nak bangunkan perkhidmatan boleh hantar terus notifikasi selepas SKMM terima maklumat daripada Agensi Pengurusan Bencana Negara (NADMA) berhubung satu-satu bencana yang berlaku,” katanya ketika ditemui pada Majlis Serahan Sumbangan Murid Cemerlang dan Pendidikan Pelajar di Dewan Terbuka Jalan Merbuk, Bandar Putra di sini, hari ini.  Nie Ching berkata, sistem seumpama itu banyak digunakan di negara luar lebih-lebih lagi negara yang sering ditimpa bencana alam seperti di Jepun dan di Amerika Syarikat (AS). – KOSMO! ONLINE","KULAI &#8211; Suruhanjaya Komunikasi dan Multimedia Malaysia (MCMC) merancang untuk membangunkan sistem hebahan yang menyalurkan amaran bencana secara terus kepada penduduk di kawasan terjejas. Timbalan Menteri Komunikasi, Teo Nie Ching berkata, sistem yang akan dibangunkan ini membolehkan penduduk menerima notifikasi dengan lebih pantas tanpa melalui perkhidmatan syarikat telekomunikasi mengenai ancaman bencana alam yang berlaku. Katanya, ... Read more   The post MCMC cadang bangun sistem amaran bencana lebih efisien appeared first on Kosmo Digital.",https://www.kosmo.com.my/2025/08/24/mcmc-cadang-bangun-sistem-amaran-bencana-lebih-efisien/,http://www.kosmo.com.my/wp-content/uploads/2025/08/WhatsApp-Image-2025-08-24-at-3.28.46-PM.jpeg,24-08-25 7:42,24-08-25 7:42,Mohamad Faizal Hashim,Mohamad Faizal Hashim,ms,my,10,Neutral,15:36.0
1089,e5db4526-70a5-4482-a18b-e2f342447284,353761936,RXZ Members 7.0 jana limpahan ekonomi RM50 juta buat Terengganu,"KUALA TERENGGANU – Penganjuran Himpunan RXZ Members 7.0 yang berlangsung di Litar Permotoran Gong Badak, Kuala Nerus selama dua hari sehingga semalam membawa limpahan ekonomi dianggarkan mencecah RM50 juta kepada Terengganu.  Exco Keusahawanan, Sumber Manusia, Koperasi dan Hal Ehwal Pengguna negeri, Datuk Ariffin Deraman berkata, anggaran itu berdasarkan perbelanjaan minimum setiap kira-kira 150,000 peserta program tahunan tersebut.  “Jika seorang peserta membelanjakan sekurang-kurangnya RM100, kita sudah boleh menjana sekitar RM10 juta. Begitupun ramai yang berbelanja hingga RM500, nilai keseluruhan suntikan ekonomi boleh meningkat sehingga RM50 juta.  “Selain itu, terdapat juga kesan berganda apabila hotel, inap desa, restoran, premis perniagaan termasuk Pasar Besar Kedai Payang, pusat beli-belah KTCC dan Mayang Mall yang dipenuhi pengunjung sejak Jumaat lalu,” katanya di sini hari ini.  Ariffin berkata, penganjuran Himpunan RXZ Members turut memberi peluang besar kepada lebih 15,000 usahawan kecil tempatan berdaftar di bawah Yayasan Pembangunan Usahawan (YPU) serta lebih 20,000 peniaga berdaftar dengan Suruhanjaya Syarikat Malaysia (SSM).  Beliau berkata, kehadiran 150,000 peserta dari seluruh negara jelas membuktikan Terengganu mampu menjadi tuan rumah kepada acara berimpak tinggi yang memberi manfaat secara langsung kepada komuniti usahawan tempatan.- KOSMO! ONLINE","KUALA TERENGGANU – Penganjuran Himpunan RXZ Members 7.0 yang berlangsung di Litar Permotoran Gong Badak, Kuala Nerus selama dua hari sehingga semalam membawa limpahan ekonomi dianggarkan mencecah RM50 juta kepada Terengganu. Exco Keusahawanan, Sumber Manusia, Koperasi dan Hal Ehwal Pengguna negeri, Datuk Ariffin Deraman berkata, anggaran itu berdasarkan perbelanjaan minimum setiap kira-kira 150,000 peserta program ... Read more   The post RXZ Members 7.0 jana limpahan ekonomi RM50 juta buat Terengganu appeared first on Kosmo Digital.",https://www.kosmo.com.my/2025/08/24/rxz-members-7-0-jana-limpahan-ekonomi-rm50-juta-buat-terengganu/,http://www.kosmo.com.my/wp-content/uploads/2025/08/WhatsApp-Image-2025-08-24-at-2.39.34-PM.jpeg,24-08-25 7:26,24-08-25 7:26,Nursyasya Nadhirah Zabidi,Nursyasya Nadhirah Zabidi,ms,my,10,Neutral,15:31.2
1120,e5db4526-70a5-4482-a18b-e2f342447284,353693218,"Tingkat dana, kerjasama agensi 'pancung' penyeludupan rokok","Suruhanjaya Pencegahan Rasuah Malay- sia (SPRM) melumpuhkan beberapa syarikat dipercayai terbabit dalam penyeludupan rokok dan cerut, yang menyebabkan kerajaan kerugian lebih RM250 juta hasil cukai antara 2020 dengan 2024.   Sebelum ini, beberapa pegawai perisikan tentera disyaki membocorkan maklumat operasi ketenteraan kepada penyeludup dan bersekongkol dengan sindiket untuk membawa masuk barangan larangan seperti dadah dan rokok.   Penyeludupan rokok haram bernilai berbilion ringgit sangat membimbangkan, sekali gus memberi impak besar terhadap ekonomi, masyarakat serta ekosistem.   Kajian Nielsen pada Mei 2025 mengesahkan 55 peratus atau enam daripada sepuluh bungkus rokok dijual di negara ini adalah rokok seludup dan tidak bercukai.   Jumlah rokok keluaran Vietnam, China dan Indonesia ini dalam satu kontena 40 kaki persegi boleh memuatkan 1,000 kotak induk atau 50 karton atau 10 juta batang. Setiap kontena terjual, sindiket penyeludupan akan meraih keuntungan RM2 juta.   Kajian menunjukkan sindiket ini mengaut kira-kira RM5 bilion daripada urus niaga rokok haram, manakala kerajaan kehilangan tambahan RM2 bilion dalam duti tidak berbayar setiap tahun.   Penyelidikan IDEAS beberapa tahun lalu, menyatakan kekurangan ketelusan dan rasuah antara punca ketirisan penyeludupan rokok haram ekoran penguatkuasaan dan undang-undang lemah, manakala faktor keuntungan sangat lumayan berbanding hukuman kecil.   Sebenarnya, kita mempunyai Ketua Pengarah Kastam (KPK), Datuk Anis Rizana Mohd Zainudin yang disifatkan Pengerusi BERNAMA, Datuk Seri Wong Chun Wai sebagai 'wanita hebat'. Beliau banyak memperbaiki kelemahan di Jabatan Kastam Diraja Malaysia (JKDM) tetapi memerlukan kerjasama semua peringkat.   Pengalaman sebagai mantan Timbalan Setiausaha Kementerian Kewangan dan Pengarah Bahagian Integriti dan Tadbir Urus, Bidang Keberhasilan Utama Negara (NKRA) Membanteras Rasuah, membantunya membawa JKDM kepada tahap integriti boleh dibanggakan.   Pendapatan kastam naik daripada RM55.17 bilion kepada RM65.57 bilion, penyeludupan turun daripada 55.6 peratus kepada 55 peratus serta penggunaan kamera badan di tempat kerja sensitif.   Rasuah dalam organisasi bukan sahaja boleh mencemarkan imej negara, bahkan menjejaskan pegawai jujur dan berdedikasi. Kepemimpinan melalui teladan perlu diutamakan dengan melaksanakan langkah boleh meningkatkan lagi integriti dan memastikan budaya akauntabiliti bergerak ke hadapan.   Apabila peraturan baharu diperkenalkan di beberapa pelabuhan dan kegiatan operasi pencegahan penyeludupan rokok haram, jumlah rokok haram di Pelabuhan Klang, Johor dan Malaysia Timur berkurangan. Penyeludup rokok haram beralih ke pesisir pantai.   Modus operandi penyeludupan rokok dibawa melalui jalan laut menggunakan kapal bekalan besar, berada di perairan antarabangsa, iaitu Pantai Timur Semenanjung (dari Terengganu ke Johor) sebelum dipunggah dengan bot kecil ke darat. Ini membabitkan antara 500 hingga 1000 kotak induk dengan Kuala Besut dikatakan 'titik panas'.   Bot kecil akan mendarat di pantai dan beberapa jeti persendirian. Bagaimanapun, apabila kapal bekalan berada di perairan antarabangsa, penguatkuasaan undang-undang Malaysia tidak boleh berbuat apa-apa di luar zon atau kuasa mereka. Isu ini boleh diselesaikan dengan membabitkan Tentera Laut Diraja Malaysia (TLDM).   Tahap integriti pegawai mesti tinggi   Pada masa sama, jika agensi penguatkuasaan melaksanakan tugas dengan tegas, sindiket penyeludup cuba memfitnah mereka kononnya terbabit dalam salah laku termasuk rasuah dan menggunakan kekerasan berlebihan. Peranan dan pengawasan ketua sangat penting memastikan pegawainya mengekalkan tahap integriti tinggi.   Kerajaan perlu memperkukuh JKDM dan Agensi Kawalan dan Perlindungan Sempadan Malaysia (AKPS) dengan menambah peruntukan dan peralatan moden.   Antara masalah besar dihadapi agensi penguatkuasa adalah apabila berhadapan penjenayah terancang yang mengeksploitasi kelemahan peraturan sedia ada. Penyeludup juga dilengkapi peralatan canggih termasuk bot pancung berkelajuan tinggi.   Kita juga kekurangan pemantauan efektif di sepanjang pantai yang panjang sedangkan kawalan ketat di sempadan adalah syarat utama utama membanteras penyeludupan rokok.   Ini nampaknya cuba diatasi melalui penyediaan 66 unit mesin pengimbas baharu dilengkapi kecerdasan buatan (AI), selain konsep governance structure, human governance untuk melengkapkan kawalan integriti.   Bagaimanapun, kita perlukan kerjasama lebih erat antara agensi penguatkuasa untuk mengelakkan pertindihan tugas dan penggunaan sumber tidak efisien.   Kerjasama strategik membolehkan agensi dalam dan luar negara berkongsi maklumat serta untuk menguruskan risiko, sekali gus mengurangkan peluang penyeludupan haram.   JKDM dan APKS juga perlu bekerjasama dengan industri tembakau bagi perkongsian awam-swasta. Gabungan Pengilang Tembakau Malaysia (CMTM) sebenarnya mempunyai peruntukan khas, kepakaran dan perisian yang canggih yang boleh digunakan untuk berkongsi maklumat.   Ia semua diperlukan kerana jika tiada langkah berkesan diambil untuk menutup kelemahan penyeludupan rokok dan menyekat ekonomi bayangan, kerajaan akan terus menanggung lebih banyak kerugian hasil sedangkan ia boleh digunakan untuk membiayai program pembangunan untuk rakyat.   Penulis adalah Presiden Persatuan Integriti dan Tadbir Urus Malaysia","Suruhanjaya Pencegahan Rasuah Malay- sia (SPRM) melumpuhkan beberapa syarikat dipercayai terbabit dalam penyeludupan rokok dan cerut, yang menyebabkan kerajaan kerugian lebih RM250 juta hasil cukai antara 2020 dengan 2024.",https://www.bharian.com.my/rencana/lain-lain/2025/08/1437250/tingkat-dana-kerjasama-agensi-pancung-penyeludupan-rokok,https://assets.bharian.com.my/images/articles/bhmuka10240825_BHfield_image_listing_featured.var_1756000639.jpg,24-08-25 1:57,24-08-25 1:57,Datuk Seri Dr Akhbar Satar,Datuk Seri Dr Akhbar Satar,en,my,10,Negative,15:34.0
1105,e5db4526-70a5-4482-a18b-e2f342447284,353543042,577 usahawan India terima manfaat BRIEF-i - Ramanan,"KUALA LUMPUR: Penambahan dana RM50 juta bagi Program Pembiayaan Bank Rakyat Indian Entrepreneurship Financing-i (BRIEF-i) memberi impak signifikan kepada komuniti usahawan India, dengan 577 penerima manfaat setakat ini.   Timbalan Menteri Pembangunan Usahawan dan Koperasi, Datuk Seri R Ramanan, berkata daripada jumlah itu, 482 penerima terdiri usahawan mikro, manakala 95 lagi melibatkan perusahaan kecil dan sederhana (PKS).   ""Walaupun BRIEF-i merupakan program pembiayaan, ia memainkan peranan penting dalam membantu usahawan India mengembangkan perniagaan ke tahap yang lebih tinggi,"" katanya selepas merasmikan Majlis Taklimat Program BRIEF-i di Menara Kembar Bank Rakyat di sini hari ini.    Pada majlis itu, Ramanan menyerahkan cek cura berjumlah RM3.275 juta kepada 18 usahawan melalui agensi di bawah Kementerian Pembangunan Usahawan dan Koperasi (KUSKOP) termasuk Bank Rakyat, Amanah Ikhtiar Malaysia, TEKUN dan SME Corp.   Beliau berkata, selain BRIEF-i tiga lagi program disediakan untuk masyarakat India iaitu Program Pemerkasaan Wanita India atau dikenali sebagai PENN (Prosperity Empowerment and A New Normal for Indian Women), Program Business Accelerator untuk syarikat milikan India (IBAP) dan Program Skim Pembangunan Usahawan Masyarakat India (SPUMI) Goes Big.   Ramanan berkata semua program berjaya memanfaatkan lebih 11,300 penerima setakat ini.   Beliau berkata pelbagai geran turut ditawarkan melalui agensi berkaitan di bawah KUSKOP seperti Suruhanjaya Koperasi Malaysia yang menyediakan geran khusus, manakala SME Corp menawarkan geran melalui program I-BAP.    Sebagai langkah tambahan, satu entiti khas diwujudkan di Bank Rakyat untuk memudahkan usahawan India mendapatkan sijil halal dengan lebih pantas dan efisien.   Mengenai tanggungjawab baharu memantau projek berkaitan kuil dan sekolah Tamil, Ramanan berkata beliau akan memastikan pelaksanaan empat inisiatif utama berjalan lancar melibatkan projek Perkampungan India, Makmal Teknologi Komunikasi dan Maklumat di Sekolah Jenis Kebangsaan Tamil, Dharma MADANI untuk kuil serta bantuan sekali beri kepada pekerja ladang.   ""Saya akan mempengerusikan mesyuarat penyelarasan pada Selasa ini untuk memastikan bantuan segera disalurkan kepada golongan B40 dan rumah ibadat,"" katanya.   Bagi projek sekolah Tamil, beliau berkata Perdana Menteri, Datuk Seri Anwar Ibrahim telah meluluskan peruntukan RM50 juta untuk menaik taraf lima sekolah dan perbincangan bersama Menteri Pendidikan Fadhlina Sidek dijadualkan pada Ahad ini sebelum pelaksanaan dimuktamadkan.","KUALA LUMPUR: Penambahan dana RM50 juta bagi Program Pembiayaan Bank Rakyat Indian Entrepreneurship Financing-i (BRIEF-i) memberi impak signifikan kepada komuniti usahawan India, dengan 577 penerima manfaat setakat ini.",https://www.bharian.com.my/berita/nasional/2025/08/1437064/577-usahawan-india-terima-manfaat-brief-i-ramanan,https://assets.bharian.com.my/images/articles/HBMANAM_BHfield_image_listing_featured.var_1755941050.jpg,23-08-25 9:20,23-08-25 9:20,BERNAMA,BERNAMA,en,my,10,Positive,15:32.6
1108,e5db4526-70a5-4482-a18b-e2f342447284,353543018,"Perolehan ketenteraan perlu telus, tinggal amalan lama membawa unsur rasuah - PM","SEREMBAN: Sistem perolehan terutama membabitkan ketenteraan perlu lebih telus bagi meninggalkan kaedah dan amalan lama yang membawa kepada unsur rasuah, kata Datuk Seri Anwar Ibrahim.  Perdana Menteri, berkata ia juga perlu mengambil kira kerjasama sepenuhnya pegawai tertinggi pasukan keselamatan serta pakar teknikal supaya mereka dapat meninggalkan cara lama yang merosakkan.  Beliau berkata, negara juga tidak mempunyai sejarah perolehan yang sangat membanggakan, bukan saja dalam bidang ketenteraan malah dalam bidang lain.  Katanya, ada kalanya, perolehan yang dibuat kerajaan menjadi satu ruang dan kesempatan bagi individu tertentu menjadi ejen atau syarikat mengambil dan mengaut keuntungan berlebihan, sekali gus memunggah kekayaan negara.  ""Kita ada pasukan tentera, tugas dia pertahankan negara. Kita ada lubuk-lubuk di situ yang sebenarnya hancurkan kekuatan kita kerana mengaut keuntungan dari usaha perolehan.   ""Paling mutakhir kita dengar mengenai badan risikan, walaupun masih terkawal... menteri dan Panglima Angkatan Tentera beri jaminan, saya terima baik tetapi satu negara seperti Malaysia tidak boleh mudah memaafkan badan risikan tentera terbabit dalam usaha penyeludupan dan pengkhianatan.  ""Saya tidak boleh terima orang yang dilatih bekerja yang penuh semangat, kegigihan dan pengorbanan pertahankan negara boleh melakukan kecurangan seperti ini,"" katanya ketika merasmikan fasiliti pengeluaran baharu Mildef Technologies Sdn Bhd (Mildef) di Sendayan, dekat sini.  Yang turut hadir, Menteri Pertahanan, Datuk Seri Datuk Seri Mohamed Khaled Nordin dan Pengarah Urusan Mildef, Datuk Seri Mohd Nizam Mohd Kasa.  Perdana Menteri berkata, insiden membabitkan perolehan aset ketenteraan seperti kapal tempur pesisir (LCS) Tentera Laut Diraja Malaysia (TLDM) yang menjadi bahan lucu selama bertahun-tahun bagi negara.  Beliau berkata, walaupun ia tidak bermakna mereka yang bukan dalam bidang ketenteraan boleh bersikap sedemikian, namun sektor pertahanan negara seharusnya mencerminkan contoh yang baik dan boleh dibanggakan.  Justeru, Anwar berkata, semua pihak termasuk Polis Diraja Malaysia (PDRM), Suruhanjaya Pencegahan Rasuah Malaysia (SPRM) selain kepemimpinan tentera sendiri tidak boleh mengambil mudah dan bersikap sambil lewa serta menganggap perbuatan rasuah boleh dipadamkan dengan mudah.  Pada masa sama, Perdana Menteri juga mengingatkan negara tidak boleh terus menerus bergantung kepada aset ketenteraan yang dibina negara luar dalam usaha melengkapkan kesiapsiagaan keselamatan negara.  Anwar berkata, ketika negara perlu berbelanja besar untuk memastikan tahap kesiapsiagaan keselamatan dan pertahanan negara lebih mantap dan kukuh, perlu juga ada usaha membina kekuatan dalaman melalui penyelidikan, pengeluaran oleh sektor swasta.  Katanya, ia boleh dilaksanakan dengan sokongan penuh oleh Kementerian Pertahanan dan semua kementerian lain termasuk membabitkan penyelidikan di universiti, supaya Malaysia mampu membina kekuatan industri pertahanan tempatan.  ""Tentunya tidak boleh menjangkau satu bidang yang terlalu luas, tetapi ada beberapa bidang khusus yang boleh kita bina, kemahiran dan keterampilan kita.   ""Kita ada umpamanya Mildef, dari segi kereta perisai dan tentunya boleh juga kita atur dalam menyelaraskan beberapa keperluan untuk syarikat-syarikat tempatan, khususnya Bumiputera, dalam soal kereta perisai supaya tidak ada pertindihan dan masing-masing boleh berjaya dalam bidang tertentu,"" katanya.","SEREMBAN: Sistem perolehan terutama membabitkan ketenteraan perlu lebih telus bagi meninggalkan kaedah dan amalan lama yang membawa kepada unsur rasuah, kata Datuk Seri Anwar Ibrahim.",https://www.bharian.com.my/berita/nasional/2025/08/1437012/perolehan-ketenteraan-perlu-telus-tinggal-amalan-lama-membawa-unsur,https://assets.bharian.com.my/images/articles/BH23TELUS-O_BHfield_image_listing_featured.var_1755934478.jpg,23-08-25 7:24,23-08-25 7:24,Rafidah Mat Ruzki,Rafidah Mat Ruzki,en,my,10,Positive,15:32.9
1107,e5db4526-70a5-4482-a18b-e2f342447284,353514774,"PM ingatkan perolehan perlu telus, tinggalkan amalan lama","SEREMBAN: Sistem perolehan terutama membabitkan ketenteraan perlu lebih telus bagi meninggalkan kaedah dan amalan lama yang membawa kepada unsur rasuah, kata Datuk Seri Anwar Ibrahim.  Perdana Menteri, berkata ia juga perlu mengambil kira kerjasama sepenuhnya pegawai tertinggi pasukan keselamatan serta pakar teknikal supaya mereka dapat meninggalkan cara lama yang merosakkan.  Beliau berkata, negara juga tidak mempunyai sejarah perolehan yang sangat membanggakan, bukan saja dalam bidang ketenteraan malah dalam bidang lain.  Katanya, ada kalanya, perolehan yang dibuat kerajaan menjadi satu ruang dan kesempatan bagi individu tertentu menjadi ejen atau syarikat mengambil dan mengaut keuntungan berlebihan, sekali gus memunggah kekayaan negara.  ""Kita ada pasukan tentera, tugas dia pertahankan negara. Kita ada lubuk-lubuk di situ yang sebenarnya hancurkan kekuatan kita kerana mengaut keuntungan dari usaha perolehan.   ""Paling mutakhir kita dengar mengenai badan risikan, walaupun masih terkawal... menteri dan Panglima Angkatan Tentera beri jaminan, saya terima baik tetapi satu negara seperti Malaysia tidak boleh mudah memaafkan badan risikan tentera terbabit dalam usaha penyeludupan dan pengkhianatan.  ""Saya tidak boleh terima orang yang dilatih bekerja yang penuh semangat, kegigihan dan pengorbanan pertahankan negara boleh melakukan kecurangan seperti ini,"" katanya ketika merasmikan fasiliti pengeluaran baharu Mildef Technologies Sdn Bhd (Mildef) di Sendayan, dekat sini.  Yang turut hadir, Menteri Pertahanan, Datuk Seri Datuk Seri Mohamed Khaled Nordin dan Pengarah Urusan Mildef, Datuk Seri Mohd Nizam Mohd Kasa.  Perdana Menteri berkata, insiden membabitkan perolehan aset ketenteraan seperti kapal tempur pesisir (LCS) Tentera Laut Diraja Malaysia (TLDM) yang menjadi bahan lucu selama bertahun-tahun bagi negara.  Beliau berkata, walaupun ia tidak bermakna mereka yang bukan dalam bidang ketenteraan boleh bersikap sedemikian, namun sektor pertahanan negara seharusnya mencerminkan contoh yang baik dan boleh dibanggakan.  Justeru, Anwar berkata, semua pihak termasuk Polis Diraja Malaysia (PDRM), Suruhanjaya Pencegahan Rasuah Malaysia (SPRM) selain kepemimpinan tentera sendiri tidak boleh mengambil mudah dan bersikap sambil lewa serta menganggap perbuatan rasuah boleh dipadamkan dengan mudah.  Pada masa sama, Perdana Menteri juga mengingatkan negara tidak boleh terus menerus bergantung kepada aset ketenteraan yang dibina negara luar dalam usaha melengkapkan kesiapsiagaan keselamatan negara.  Anwar berkata, ketika negara perlu berbelanja besar untuk memastikan tahap kesiapsiagaan keselamatan dan pertahanan negara lebih mantap dan kukuh, perlu juga ada usaha membina kekuatan dalaman melalui penyelidikan, pengeluaran oleh sektor swasta.  Katanya, ia boleh dilaksanakan dengan sokongan penuh oleh Kementerian Pertahanan dan semua kementerian lain termasuk membabitkan penyelidikan di universiti, supaya Malaysia mampu membina kekuatan industri pertahanan tempatan.  ""Tentunya tidak boleh menjangkau satu bidang yang terlalu luas, tetapi ada beberapa bidang khusus yang boleh kita bina, kemahiran dan keterampilan kita.   ""Kita ada umpamanya Mildef, dari segi kereta perisai dan tentunya boleh juga kita atur dalam menyelaraskan beberapa keperluan untuk syarikat-syarikat tempatan, khususnya Bumiputera, dalam soal kereta perisai supaya tidak ada pertindihan dan masing-masing boleh berjaya dalam bidang tertentu,"" katanya.","SEREMBAN: Sistem perolehan terutama membabitkan ketenteraan perlu lebih telus bagi meninggalkan kaedah dan amalan lama yang membawa kepada unsur rasuah, kata Datuk Seri Anwar Ibrahim.",https://www.bharian.com.my/berita/nasional/2025/08/1437012/pm-ingatkan-perolehan-perlu-telus-tinggalkan-amalan-lama,https://assets.bharian.com.my/images/articles/BH23TELUS-O_BHfield_image_listing_featured.var_1755934478.jpg,23-08-25 7:24,23-08-25 7:24,Rafidah Mat Ruzki,Rafidah Mat Ruzki,en,my,10,Positive,15:32.8
1086,e5db4526-70a5-4482-a18b-e2f342447284,353485578,Ops Gasak: DBKL tutup 7 premis dikendalikan warga asing di Brickfields,"KUALA LUMPUR: Dewan Bandaraya Kuala Lumpur (DBKL) menutup tujuh premis dikendalikan warga asing di sekitar Brickfields dalam operasi bersepadu, Ops Gasak Siri 3/2025 semalam.  Operasi itu dijalankan bersama Polis Diraja Malaysia (PDRM), Jabatan Imigresen Malaysia Kuala Lumpur (Imigresen), Kementerian Perdagangan Dalam Negeri dan Kos Sara Hidup (KPDN), Suruhanjaya Syarikat Malaysia (SSM) dan Jabatan Kastam Diraja Malaysia (JKDM).  DBKL dalam kenyataan memaklumkan, tindakan bersepadu di Jalan Tun Sambanthan dan Jalan Rakyat, Brickfields itu hasil rondaan berkala di sekitar lokasi berkenaan selain aduan orang ramai.  ""Sebanyak tujuh premis yang dikendalikan warga asing ditutup di bawah Akta Kerajaan Tempatan 1976.   ""Selain itu, DBKL turut mengeluarkan 20 notis kompaun serta melaksanakan 16 tindakan pindah halangan terhadap barangan perniagaan yang diletakkan di tempat awam,"" katanya.  Dalam operasi sama, seramai 10 warga asing yang menjalankan perniagaan di sekitar lokasi ditahan dan dibawa ke Ibu Pejabat Imigresen Kuala Lumpur untuk tujuan dokumentasi serta rekod.  KPDN pula mengeluarkan tiga kompaun atas kesalahan penandaan harga serta dua kompaun berkaitan penggunaan Alat Timbang Sukat.  ""Turut dirampas 121 minuman keras pelbagai jenama yang disyaki belum dibayar duti cukainya dan dipercayai diseludup masuk ke negara ini,"" katanya.  DBKL menegaskan pemantauan dan tindakan bersepadu seumpama itu akan diteruskan dari semasa ke semasa di lokasi tumpuan yang dikenal pasti.  Orang awam yang mempunyai maklumat boleh menyalurkannya melalui pautan https://adukl.dbkl.gov.my/.","KUALA LUMPUR: Dewan Bandaraya Kuala Lumpur (DBKL) menutup tujuh premis dikendalikan warga asing di sekitar Brickfields dalam operasi bersepadu, Ops Gasak Siri 3/2025 semalam.",https://www.bharian.com.my/berita/nasional/2025/08/1436965/ops-gasak-dbkl-tutup-7-premis-dikendalikan-warga-asing-di,https://assets.bharian.com.my/images/articles/BH23GASOK_BHfield_image_listing_featured.var_1755925597.jpg,23-08-25 5:06,23-08-25 5:06,Nor Azizah Mokhtar,Nor Azizah Mokhtar,en,my,10,Positive,15:30.9
1132,e5db4526-70a5-4482-a18b-e2f342447284,353441824,"RUU Pekerja GiG 2025: Kerajaan mulakan langkah pembelaan, MyGiG nyata sokongan padu","KUALA LUMPUR: Majlis Ekonomi GiG Malaysia (MyGiG) menyatakan sokongan penuh terhadap pembentangan Rang Undang-Undang (RUU) Pekerja GiG 2025 di Parlimen, yang disifatkan sebagai titik tolak penting dalam usaha kerajaan membela nasib lebih sejuta pekerja sektor berkenaan di seluruh negara.  Setiausaha Agong MyGiG, Fairuz Jamaludin berkata, RUU itu dilihat sebagai langkah berani kerajaan dalam meletakkan asas kukuh kepada sistem perlindungan sosial, kebajikan dan hak-hak pekerja GiG, sekali gus mengangkat martabat ekonomi gig sebagai komponen utama pembangunan negara.  “MyGiG merakamkan setinggi-tinggi penghargaan kepada Perdana Menteri atas komitmen beliau dalam memastikan isu pekerja gig diberi perhatian sewajarnya. Kami juga menghargai peranan Timbalan Perdana Menteri yang menjadi antara pemimpin terawal menyuarakan kepentingan melindungi pekerja gig di peringkat nasional.  “Penghargaan turut diberikan kepada Kementerian Sumber Manusia yang kini memikul amanah besar untuk membentangkan RUU tersebut di Parlimen,” katanya dalam kenyataan di sini.  Fairuz berkata, RUU Pekerja GiG 2025 dijangka bukan sahaja memperkukuh jaminan keselamatan sosial, malah meningkatkan keyakinan masyarakat terhadap sektor ekonomi gig sebagai kerjaya yang sah, bermaruah dan berdaya maju.  “MyGiG berpandangan bahawa penggubalan RUU ini hanyalah permulaan. Ruang penambahbaikan perlu terus diperkasakan agar dasar-dasar berkaitan sektor gig kekal relevan dan responsif terhadap perubahan semasa,” katanya.  Beliau dalam pada itu berkata, MyGiG optimis bahawa penubuhan Suruhanjaya Ekonomi GiG Malaysia (SEGIM) pada masa hadapan akan menjadi tonggak penting dalam menyelaras, memantau dan memperkukuh pelaksanaan dasar-dasar berkaitan sektor gig.  SEGIM juga katanya, akan bertindak sebagai wadah rasmi bagi memperjuangkan kepentingan pekerja gig, di samping membangunkan kerjasama strategik bersama kerajaan, syarikat platform dan pelbagai pihak berkepentingan.  “Dalam masa yang sama, kerajaan diharapkan akan terus bersikap terbuka seperti sekarang untuk menerima cadangan serta pandangan daripada pelbagai pihak, demi memastikan industri gig akan terus berdaya saing. Proses libat urus yang berterusan perlu diperkukuh, memandangkan industri gig sangat fleksibel dan dinamik. Sebarang dasar baharu harus mampu menyesuaikan diri dengan perkembangan semasa,” katanya.  Menurutnya, MyGiG yakin dengan sokongan berterusan daripada semua pihak, kerajaan, Parlimen, industri dan masyarakat, sektor ekonomi gig Malaysia akan terus berkembang pesat serta menyumbang secara signifikan kepada pembangunan ekonomi negara.  “MyGiG akan terus memainkan peranan aktif sebagai suara kolektif pekerja gig, serta menjadi rakan strategik dalam memastikan setiap dasar yang diperkenalkan benar-benar memberi manfaat kepada golongan ini.  “Dengan adanya RUU Pekerja GiG 2025 ini, MyGiG percaya Malaysia kini memasuki era baharu dalam membela hak dan kepentingan pekerja gig,” katanya. – UTUSAN","KUALA LUMPUR: Majlis Ekonomi GiG Malaysia (MyGiG) menyatakan sokongan penuh terhadap pembentangan Rang Undang-Undang (RUU) Pekerja GiG 2025 di Parlimen, yang disifatkan sebagai titik tolak penting dalam usaha kerajaan membela nasib lebih sejuta pekerja sektor berkenaan di seluruh negara. Setiausaha Agong MyGiG, Fairuz Jamaludin berkata, RUU itu dilihat sebagai langkah berani kerajaan dalam meletakkan asas ... Read more   The post RUU Pekerja GiG 2025: Kerajaan mulakan langkah pembelaan, MyGiG nyata sokongan padu appeared first on Utusan Malaysia.",https://www.utusan.com.my/berita/2025/08/ruu-pekerja-gig-2025-kerajaan-mulakan-langkah-pembelaan-mygig-nyata-sokongan-padu/,http://www.utusan.com.my/wp-content/uploads/2025/08/IMG_20250823_095352.jpg,23-08-25 1:54,23-08-25 1:54,Media Mulia,Media Mulia,ms,my,10,Neutral,15:35.1
1126,e5db4526-70a5-4482-a18b-e2f342447284,353129600,Kakitangan JAIS didakwa terima rasuah bayaran kompaun halal,"SHAH ALAM: Seorang pembantu hal ehwal Jabatan Agama Islam Selangor (JAIS) dihadapkan ke Mahkamah Sesyen di sini, hari ini atas pertuduhan rasuah mengurangkan bayaran kompaun sebuah syarikat yang disiasat bahagian pengurusan halal, dua tahun lalu.    Tertuduh Amir Zubir, 45 bagaimanapun mengaku tidak bersalah selepas dua pertuduhan termasuk pilihan yang dibacakan terhadapnya di hadapan Hakim Datuk Mohd Nasir Nordin.    Mengikut pertuduhan, Amir sebagai Pembantu Hal Ehwal Bahagian Pengurusan Halal JAIS didakwa secara rasuah menerima RM8,000 daripada seorang pemilik sebuah syarikat melalui akaun bank miliknya.    Ia sebagai dorongan mengurangkan bayaran kompaun terhadap syarikat itu yang sedang disiasat bahagian Pengurusan Halal JAIS.   Justeru, dia melakukan kesalahan mengikut Seksyen 17 (a) Akta Suruhanjaya Pencegahan Rasuah Malaysia (SPRM) dan boleh dihukum dibawah Seksyen 24 (1) akta sama.    Sabit kesalahan boleh dihukum penjara sehingga 20 tahun dan denda tidak kurang lima kali ganda nilai suapan atau RM10,000, mengikut mana lebih tinggi.    Bapa kepada tiga orang anak itu juga didakwa pertuduhan pilihan atas kesalahan sama mengikut Seksyen 165 Kanun yang memperuntukkan hukuman penjara dua tahun atau denda atau kedua-duanya sekali.    Pegawai Pendakwa SPRM, Mohd Alimi Mustapha mencadangkan jaminan RM15,000 bersama syarat tambahan tertuduh melapor diri di pejabat SPRM setiap awal bulan dan menyerahkan pasport kepada mahkamah serta tidak mengganggu saksi pendakwaan.    Peguam, Swinder Singh mewakili tertuduh memohon jaminan rendah dengan anak guamnya yang sudah 25 tahun berkhidmat di JAIS.    Katanya, Amir juga adalah penanggung tunggal kepada isteri dan tiga orang anaknya serta ibunya berusia 75 tahun yang uzur.    Mahkamah kemudian membenarkan jaminan RM8,000 dengan seorang penjamin dan membenarkan syarat tambahan yang dikemukakan pihak pendakwaan. Sebutan semula 24 September depan.","SHAH ALAM: Seorang pembantu hal ehwal Jabatan Agama Islam Selangor (JAIS) dihadapkan ke Mahkamah Sesyen di sini, hari ini atas pertuduhan rasuah mengurangkan bayaran kompaun sebuah syarikat yang disiasat bahagian pengurusan halal, dua tahun lalu.",https://www.bharian.com.my/berita/kes/2025/08/1436552/kakitangan-jais-didakwa-terima-rasuah-bayaran-kompaun-halal,https://assets.bharian.com.my/images/articles/BH22RASUAHJ-O_BHfield_image_listing_featured.var_1755837795.jpg,22-08-25 4:43,22-08-25 4:43,Norzamira Che Noh,Norzamira Che Noh,en,my,10,Positive,15:34.5
1127,e5db4526-70a5-4482-a18b-e2f342447284,353085718,"Bungkusan mencurigakan guna nama Pengerusi, MCMC buat laporan polis","KUALA LUMPUR: Suruhanjaya Komunikasi dan Multimedia Malaysia (MCMC) membuat laporan polis berhubung satu penghantaran bungkusan mencurigakan melalui syarikat kurier dengan menggunakan nama Pengerusi MCMC sebagai penerima.  Menurut kenyataan MCMC hari ini, hasil semakan awal dengan pihak kurier mendapati penghantar berkenaan menggunakan nama samaran dan nombor telefon tertentu sejak Jun tahun ini.  ""Syarikat kurier berkenaan turut merekodkan 55 aduan terhadap penghantar ini termasuk 18 kes penghantaran barang tidak dipesan oleh penerima dan 37 kes penghantaran tidak lengkap atau tidak selesai,"" menurut kenyataan itu.  MCMC memaklumkan bungkusan berkenaan telah diminta supaya ditahan oleh pihak kurier bagi membolehkan siasatan lanjut dijalankan pihak polis.  ""MCMC memandang serius sebarang bentuk penghantaran mencurigakan yang boleh menimbulkan ancaman dan akan terus memberi kerjasama penuh kepada pihak berkuasa bagi memastikan keselamatan awam serta integriti institusi terpelihara,"" menurut kenyataan itu.  MCMC turut mengingatkan orang ramai supaya berwaspada sekiranya menerima bungkusan daripada sumber tidak dikenali atau tidak dibuat pesanan.  ""Sekiranya timbul keraguan, orang ramai dinasihatkan untuk segera menghubungi pihak berkuasa atau syarikat kurier bagi pengesahan lanjut,"" katanya.",KUALA LUMPUR: Suruhanjaya Komunikasi dan Multimedia Malaysia (MCMC) membuat laporan polis berhubung satu penghantaran bungkusan mencurigakan melalui syarikat kurier dengan menggunakan nama Pengerusi MCMC sebagai penerima.,https://www.bharian.com.my/berita/kes/2025/08/1436421/bungkusan-mencurigakan-guna-nama-pengerusi-mcmc-buat-laporan-polis,https://assets.bharian.com.my/images/articles/BH22BUNGKUS-O_BHfield_image_listing_featured.var_1755819021.jpg,21-08-25 23:30,21-08-25 23:30,Bernama,Bernama,en,my,10,Positive,15:34.6
1125,e5db4526-70a5-4482-a18b-e2f342447284,353010600,Bungkusan mencurigakan dikirim kepada Pengerusi MCMC,"CYBERJAYA – Suruhanjaya Komunikasi dan Multimedia Malaysia (MCMC) membuat laporan polis berhubung penghantaran bungkusan mencurigakan kepada pengerusinya melalui sebuah syarikat kurier.  MCMC dalam satu kenyataan berkata, semakan awal dengan pihak kurier mendapati penghantar tersebut berdaftar menggunakan nama samaran dan nombor telefon tertentu sejak Jun lalu.  “Syarikat kurier berkenaan turut merekodkan sebanyak 55 aduan terhadap penghantar itu, termasuk 18 kes penghantaran barang yang tidak dipesan oleh penerima, manakala 37 kes lagi tidak lengkap atau tidak selesai.  “Bungkusan tersebut telah diminta untuk ditahan oleh pihak kurier bagi siasatan lanjut,” katanya hari ini.  MCMC berkata, pihaknya memandang serius sebarang bentuk penghantaran mencurigakan yang boleh menimbulkan ancaman.  “Kami akan terus memberi kerjasama penuh kepada pihak berkuasa bagi memastikan keselamatan awam dan integriti institusi terpelihara.  “MCMC turut mengingatkan orang ramai agar berwaspada sekiranya menerima bungkusan daripada sumber yang tidak dikenali atau tidak dipesan,” katanya.  Tambah MCMC, jika timbul keraguan, orang ramai dinasihatkan untuk segera menghubungi pihak berkuasa atau syarikat kurier untuk pengesahan lanjut. – KOSMO! ONLINE","CYBERJAYA &#8211; Suruhanjaya Komunikasi dan Multimedia Malaysia (MCMC) membuat laporan polis berhubung penghantaran bungkusan mencurigakan kepada pengerusinya melalui sebuah syarikat kurier. MCMC dalam satu kenyataan berkata, semakan awal dengan pihak kurier mendapati penghantar tersebut berdaftar menggunakan nama samaran dan nombor telefon tertentu sejak Jun lalu. “Syarikat kurier berkenaan turut merekodkan sebanyak 55 aduan terhadap penghantar ... Read more   The post Bungkusan mencurigakan dikirim kepada Pengerusi MCMC appeared first on Kosmo Digital.",https://www.kosmo.com.my/2025/08/21/mcmc-lapor-polis-penghantaran-mencurigakan-guna-nama-pengerusi/,http://www.kosmo.com.my/wp-content/uploads/2025/08/mcmc.jpeg,21-08-25 14:20,21-08-25 14:20,MOHD RIDZAUDDIN ROSLAN,MOHD RIDZAUDDIN ROSLAN,ms,my,10,Neutral,15:34.4
1085,e5db4526-70a5-4482-a18b-e2f342447284,352968354,"MyCC siasat 536 syarikat disyaki terbabit kartel perdagangan, terutama tipuan bida bernilai lebih RM2 bilion","KUALA LUMPUR: Sejumlah 536 syarikat yang disyaki terbabit dalam kartel perdagangan sedang dalam siasatan Suruhanjaya Persaingan Malaysia (MyCC), kata Menteri Perdagangan Dalam Negeri dan Kos Sara Hidup, Datuk Armizan Mohd Ali.   Beliau bagaimanapun, berkata tumpuan utama MyCC adalah kepada kartel tipuan bida dalam perolehan awam bernilai RM2.66 bilion.  ""Kementerian Perdagangan Dalam Negeri dan Kos Sara Hidup (KPDN) melalui MyCC memandang serius akan isu kartel perdagangan.   ""MyCC sedang menyiasat 563 syarikat yang disyaki terbabit dalam kartel perdagangan dan tumpuan khas sedang diberikan kepada kartel tipuan bida dalam perolehan awam yang bernilai RM2.66 billion.  ""Di bawah perundangan persaingan, kartel perdagangan dikategorikan sebagai kejahatan tertinggi kerana ia adalah  satu bentuk sabotaj ekonomi bukan sahaja kepada ekonomi negara tetapi juga kepada hak-hak pengguna,"" katanya dalam jawapan bertulis di Dewan Rakyat.  Beliau menjawab soalan Mohd Misbahul Munir Masduki(PN-Parit Buntar) mengenai petunjuk prestasi utama (KPI) kejayaan kerajaan dalam menangani kartel perdagangan dan sindiket penyelewengan subsidi.   Mengulas lanjut, Armizan berkata, sejak 2012 sehingga kini MyCC mengenakan penalti kewangan berjumlah RM647.9 juta  terhadap 265 syarikat kerana membentuk kartel perdagangan.  Katanya, semua keputusan kes berkenaan turut dipaparkan di laman web MyCC untuk pengetahuan umum. Ia selari dengan tuntutan Akta Persaingan 2010 (Akta 712) yang menghendaki keputusan dimaklumkan secara meluas.","KUALA LUMPUR: Sejumlah 536 syarikat yang disyaki terbabit dalam kartel perdagangan sedang dalam siasatan Suruhanjaya Persaingan Malaysia (MyCC), kata Menteri Perdagangan Dalam Negeri dan Kos Sara Hidup, Datuk Armizan Mohd Ali.",https://www.bharian.com.my/berita/nasional/2025/08/1436378/mycc-siasat-536-syarikat-disyaki-terbabit-kartel-perdagangan,https://assets.bharian.com.my/images/articles/BH21SIASAT-O_BHfield_image_listing_featured.var_1755788584.jpg,21-08-25 15:03,21-08-25 15:03,Latifah Arifin,Latifah Arifin,en,my,10,Positive,15:30.8
1117,e5db4526-70a5-4482-a18b-e2f342447284,352849262,Penjawat awam ditahan kes rasuah berkait penyalahgunaan logo halal,"KUALA LUMPUR: Suruhanjaya Pencegahan Rasuah Malaysia (SPRM) Selangor menahan reman seorang penjawat awam agensi kerajaan negeri kerana disyaki meminta dan menerima wang suapan kira-kira RM8,000 daripada seorang ahli perniagaan sebagai balasan untuk tidak mengenakan kompaun terhadap syarikat miliknya berkait kes penyalahgunaan logo halal.  Majistret Zur Azureen Zainalkefli membenarkan suspek direman lima hari hingga 25 Ogos ini selepas permohonan dibuat SPRM di Mahkamah Majistret Shah Alam, pagi tadi.  Menurut sumber, suspek lelaki berusia 40-an itu ditahan kira-kira jam 2 petang semalam ketika hadir memberi keterangan di Pejabat SPRM Selangor.  ""Hasil siasatan awal mendapati suspek disyaki meminta wang suapan daripada seorang pemilik syarikat sebagai balasan untuk tidak mengenakan kompaun atas kesalahan penyalahgunaan logo halal pada produk yang tidak mendapat sijil halal oleh syarikat terbabit.  ""Suspek kemudian dipercayai menerima wang rasuah kira-kira RM8,000 daripada pemilik syarikat berkenaan,"" katanya.  Sementara itu Timbalan Pengarah SPRM Selangor, Khairul Izwan Karim, ketika dihubungi mengesahkan penahanan suspek.  Beliau berkata, kes disiasat mengikut Sekyen 17(a) Akta SPRM 2009.","KUALA LUMPUR: Suruhanjaya Pencegahan Rasuah Malaysia (SPRM) Selangor menahan reman seorang penjawat awam agensi kerajaan negeri kerana disyaki meminta dan menerima wang suapan kira-kira RM8,000 daripada seorang ahli perniagaan sebagai balasan untuk tidak mengenakan kompaun terhadap syarikat miliknya berkait kes penyalahgunaan logo halal.",https://www.bharian.com.my/berita/kes/2025/08/1436261/penjawat-awam-ditahan-kes-rasuah-berkait-penyalahgunaan-logo-halal,https://assets.bharian.com.my/images/articles/BH21SUAPHALAL-O_BHfield_image_listing_featured.var_1755767255.jpg,21-08-25 9:07,21-08-25 9:07,Muhaamad Hafis Nawawi,Muhaamad Hafis Nawawi,en,my,10,Positive,15:33.7
1099,e5db4526-70a5-4482-a18b-e2f342447284,352816030,Pindaan Akta Persaingan jangka dibentang di Parlimen akhir tahun ini - Armizan,"KUALA LUMPUR: Pindaan terhadap Akta Persaingan 2010 (Akta 712) sebagai usaha mencegah aktiviti kartel dalam pasaran, kini berada pada peringkat akhir dan dijangka dibentangkan di Parlimen akhir tahun ini.  Menteri Perdagangan Dalam Negeri dan Kos Sara Hidup, Datuk Armizan Mohd Ali, berkata cadangan pindaan itu melibatkan penyediaan perundangan persaingan yang lebih menyeluruh dan berkesan.  Beliau berkata semua industri termasuk komunikasi dan multimedia, penerbangan awam serta tenaga akan dikawal selia di bawah satu perundangan persaingan khusus.  ""Hala tuju Rancangan Malaysia Ke-13 (RMK13) adalah untuk memusatkan kawal selia isu persaingan di bawah satu perundangan persaingan yang khusus dan langkah itu akan melibatkan pindaan Akta 712 dan perundangan lain yang berkaitan.  ""Bagaimanapun, merujuk tindakan terkini Suruhanjaya Persaingan Malaysia (MyCC) yang sedang dalam proses meminda Akta 712, ia melibatkan penambahbaikan kepada kuasa penyiasatan dan penguatkuasaan,"" kata beliau ketika menggulung perbahasan usul RMK13 bagi kementerian itu di Dewan Rakyat hari ini.   Beliau berkata ia termasuk memperkenalkan rejim kawalan percantuman yang boleh membantu kerajaan mengekang dari awal pembentukan kartel atau monopoli dalam pasaran.  Kementerian Perdagangan Dalam Negeri dan Kos Sara Hidup (KPDN) juga mengambil maklum cadangan penambahbaikan supaya pengesanan dan siasatan terhadap sebarang unsur kartel dan pakatan bida dilaksanakan sebelum proses perolehan dimuktamadkan.  Susulan itu, Armizan berkata di bawah Akta 712, MyCC diberi mandat untuk memulakan penyiasatan berlandaskan kepada empat kaedah, antaranya secara ex officio atau berdasarkan maklumat serta aduan yang diterima daripada mana-mana pihak seperti orang awam, agensi kerajaan dan pihak industri.  ""Semasa sebarang penyiasatan berjalan, MyCC tidak mempunyai kuasa mengarahkan kementerian, agensi kerajaan mengeluarkan atau mengecualikan mana-mana pembida daripada proses penapisan dan pemilihan pembekal ataupun kontraktor bagi satu-satu tender.  ""Ini kerana mereka masih belum dibuktikan melanggar Akta 712,"" kata beliau.  Bagaimanapun, beliau berkata kementerian dan agensi kerajaan boleh membuat tindakan sewajarnya untuk mengeluarkan atau mengecualikan syarikat-syarikat yang telah diputuskan melanggar undang-undang persaingan.   Armizan berkata berdasarkan rekod penguatkuasaan, MyCC telah mengeluarkan beberapa keputusan pelanggaran di bawah Seksyen 40 Akta 712 melibatkan 270 perusahaan.  Daripada jumlah itu, sebanyak 268 perusahaan didapati terlibat dalam aktiviti kartel dan dua perusahaan menyalahgunakan kedudukan monopoli mereka, manakala 26 perusahaan terbukti melanggar Seksyen 4 Akta 712 kerana terlibat dalam aktiviti kartel tipuan bida dan dikenakan penalti kewangan berjumlah RM97.71 juta. – BERNAMA","KUALA LUMPUR: Pindaan terhadap Akta Persaingan 2010 (Akta 712) sebagai usaha mencegah aktiviti kartel dalam pasaran, kini berada pada peringkat akhir dan dijangka dibentangkan di Parlimen akhir tahun ini.",https://www.bharian.com.my/berita/nasional/2025/08/1436202/pindaan-akta-persaingan-jangka-dibentang-di-parlimen-akhir-tahun-ini,https://assets.bharian.com.my/images/articles/BH21PERSAINGAN-O_BHfield_image_listing_featured.var_1755760870.jpg,21-08-25 7:21,21-08-25 7:21,BERNAMA,BERNAMA,en,my,10,Positive,15:32.1
1147,e5db4526-70a5-4482-a18b-e2f342447284,352790126,Na'imah berjaya semak keputusan untuk rujuk persoalan undang-undang pertuduhan gagal isytihar aset,"KUALA LUMPUR: Mahkamah Tinggi hari ini membenarkan permohonan Toh Puan Na'imah Abdul Khalid, untuk menyemak keputusan Mahkamah Sesyen yang menolak permohonan beliau bagi merujuk lapan persoalan undang-undang berhubung kes gagal isytihar aset yang dihadapinya.   Hakim K Muniandy membenarkan permohonan semakan balu Allahyarham Tun Daim Zainuddin itu selepas mendapati permohonan rujukan berkenaan bukan sesuatu yang remeh, sebaliknya mengandungi persoalan penting yang perlu diperhalusi mahkamah.   Muniandy dalam penghakiman mahkamah, berkata persoalan dibangkitkan Na'imah selaku pemohon juga bukan satu penyalahgunaan proses mahkamah, sebaliknya ia cabaran tulen yang penting terhadap perundangan dengan mengguna pakai prinsip undang-undang sedia ada.   Pada 29 Februari 2024, Na'imah memfailkan permohonan untuk merujuk persoalan berkaitan Seksyen 30(5), 36(2) dan 62 Akta Suruhanjaya Pencegahan Rasuah Malaysia (SPRM) 2009 serta Seksyen 32(3)(b) Akta Pencegahan Pengubahan Wang Haram, Pencegahan Pembiayaan Keganasan dan Hasil Aktiviti Haram 2001 (AMLATFPUAA).    Hakim Mahkamah Sesyen tolak  Bagaimanapun, pada 18 Februari lalu, Hakim Mahkamah Sesyen, Azura Alwi menolak permohonan rujukan Na'imah atas alasan ia tiada merit kerana tiada isu perlembagaan yang berbangkit dalam kes terbabit.   Sementara itu, Muniandy berkata, isu yang dibangkitkan Na'imah memberi kesan mendalam terhadap hak individu yang dipanggil sebagai saksi, termasuk Na'imahdalam siasatan SPRM.   Hakim itu kemudian membenarkan permohonan peguam bela Datuk Dr Gurdial Singh Nijar supaya rujukan persoalan undang-undang berkenaan dipindahkan dan didengar di hadapan beliau.   Na'imah ketika ditemui selepas prosiding berkata, hakim mengesahkan bahawa persoalan itu harus dipertimbangkan oleh mahkamah yang lebih tinggi.   Katanya, ia bukan sahaja satu kemenangan untuknya, tetapi demi keadilan dan kedaulatan undang-undang.   ""Saya sentiasa menghormati proses kehakiman dan keputusan hari ini mengukuhkan keyakinan terhadap peranan penting mahkamah dalam melindungi hak setiap warganegara Malaysia.   ""Saya akan terus mempertahankan kes ini dengan penuh hormat terhadap undang-undang,"" katanya.    Na'imah minta mahkamah guna budi bicara  Dalam permohonannya, Na'imah meminta Mahkamah Tinggi menggunakan budi bicaranya untuk memanggil dan memeriksa rekod prosiding, mengenai ketepatan, kesahihan atau kewajaran dapatan dan perintah yang direkodkan oleh Mahkamah Sesyen.   Beliau memohon supaya rekod bagi prosiding kemudiannya dihantar ke Mahkamah Tinggi untuk rujukan ke Mahkamah Persekutuan.   Mengikut pertuduhan, Na'imah, 68, didakwa sengaja memberikan satu pernyataan bertulis secara bersumpah yang tidak mematuhi terma notis bawah Seksyen 36(1)(b) Akta SPRM 2009 bertarikh 8 November 2023.   Notis itu dihantar kepada tertuduh oleh seorang Pesuruhjaya SPRM pada 14 November tahun sama, iaitu dengan tidak mengisytiharkan harta-harta di Ibu Pejabat SPRM Putrajaya, pada 13 Disember 2023.   Harta itu membabitkan dua syarikat iaitu Ilham Tower Sdn Bhd dan Ilham Baru Sdn Bhd serta dua Mercedes Benz, selain lapan hartanah membabitkan Menara Ilham dan sebuah kediaman di Bukit Tunku, di sini serta enam lagi bangunan dan lot tanah di Taman Tunku dan Bukit Tunku, di sini; Jalan Cantoment Road, Penang serta Jalan Anthinahapan, Taman Tun Dr Ismail, di sini.   Pertuduhan dibuat mengikut Seksyen 36(2) Akta SPRM 2009 yang membawa hukuman penjara tidak melebihi lima tahun dan didenda maksimum RM100,000, jika sabit kesalahan.","KUALA LUMPUR: Mahkamah Tinggi hari ini membenarkan permohonan Toh Puan Na’imah Abdul Khalid, untuk menyemak keputusan Mahkamah Sesyen yang menolak permohonan beliau bagi merujuk lapan persoalan undang-undang berhubung kes gagal isytihar aset yang dihadapinya.",https://www.bharian.com.my/berita/kes/2025/08/1436144/naimah-berjaya-semak-keputusan-untuk-rujuk-persoalan-undang-undang,https://assets.bharian.com.my/images/articles/BH21BINIDAIM_BHfield_image_listing_featured.var_1755755165.jpg,21-08-25 5:44,21-08-25 5:44,Ahmad Johari Mohd Ali,Ahmad Johari Mohd Ali,en,my,10,Positive,15:36.4
1111,e5db4526-70a5-4482-a18b-e2f342447284,352790124,"Laporan video cemar imej TH dikemukakan kepada MCMC, polis - Mohd Na'im","KUALA LUMPUR: Aduan serta laporan terhadap kandungan video yang cuba mencemarkan imej Lembaga Tabung Haji (TH) di media sosial telah dikemukakan kepada Suruhanjaya Komunikasi dan Multimedia Malaysia (MCMC) dan Polis Diraja Malaysia (PDRM) untuk tindakan lanjut.  Menteri di Jabatan Perdana Menteri (Hal Ehwal Agama), Datuk Mohd Na'im Mokhtar, berkata beliau maklum terdapat beberapa video berlegar di media sosial yang mengajak umat Islam di negara ini untuk keluar daripada menyimpan wang di TH.  ""Hasutan ini tidak memberi manfaat atau kebaikan kepada usaha kita dalam mempertahankan TH, maka kerajaan sedang teliti dan tindakan juga telah diambil, contoh aduan ataupun laporan telah dikemukakan kepada MCMC.  ""Laporan polis juga telah dibuat ke atas beberapa video yang kita dapati menjurus ke arah hasutan tersebut dan perkara ini kita serah kepada pihak berwajib untuk melaksanakan atau menjalankan siasatan secara adil,"" katanya pada sesi Waktu Pertanyaan-Pertanyaan Menteri di Dewan Rakyat hari ini.  Beliau menjawab soalan tambahan Datuk Mohd Isam Mohd Isa (BN-Tampin) yang bertanyakan mengenai usaha kerajaan mengekang cubaan pembinaan naratif serta dakwaan jahat terhadap TH di pelbagai platform media sosial.  Mengulas lanjut, Mohd Na'im berkata TH bersama pelbagai agensi Islam seperti TV Al-Hijrah dan Institut Kefahaman Islam Malaysia (IKIM) akan terus mengadakan kempen bagi memperjelas secara terperinci isu yang dibangkitkan melibatkan institusi tersebut.  ""Bagaimanapun, diharapkan supaya kita semua dapat bekerjasama untuk membantu mempertahankan imej institusi TH yang kita sayangi ini,"" katanya.  Mengenai konsortium dilantik untuk projek penjenamaan TH, beliau berkata melalui proses rundingan terus yang ketat, TH memilih gabungan syarikat perunding yang memiliki kepakaran berbeza berdasarkan keperluan khusus bagi menyusun semula strategi untuk memberi nafas baharu kepada institusi berkenaan.  ""Rundingan terus merupakan kaedah perolehan dibenarkan dalam keperluan tertentu terutamanya bagi perkhidmatan strategik yang memerlukan kepakaran khusus seperti khidmat perundingan strategik, tinjauan dan kajian pasaran dan lain-lain perkhidmatan yang tidak dapat diperoleh melalui proses tender biasa,"" katanya.  Beliau berkata pemilihan itu melalui proses tadbir urus yang ketat merangkumi penilaian kepakaran teknikal dan komersial yang menyeluruh, rundingan harga serta kelulusan jawatankuasa tender dan Lembaga Pengarah TH bagi memastikan ketelusan, akauntabiliti serta nilai terbaik kepada organisasi.  Dalam masa sama, Mohd Na'im berkata beliau meletakkan sepenuh kepercayaan kepada kepimpinan Pengerusi TH Tan Sri Rashid Hussain dalam urusan pelaksanaan penjenamaan semula TH.  ""Saya mendapati penjelasan berkaitan rundingan terus TH kepada syarikat terbabit mempunyai kewajaran dan justifikasi yang munasabah. Syarikat yang dilantik juga tidak terlibat dalam perkara dan urusan dasar TH kerana strategi dan keputusan akhir adalah terletak kepada kepimpinan TH,"" katanya.  Menjawab soalan asal Datuk Dr Ahmad Marzuk Shaary (PN-Pengkalan Chepa) yang ingin tahu sama ada amalan perolehan secara rundingan terus masih diamalkan TH, Mohd Na'im berkata kebanyakan perolehan dilakukan institusi kewangan Islam itu adalah melalui proses tender.  ""Pada 2012, TH telah menerima kelulusan daripada Kementerian Kewangan untuk dikecualikan daripada proses perolehan kerajaan dan kuasa melantik itu diberikan sepenuhnya kepada Ahli Lembaga Pengarah,"" katanya. -- BERNAMA",KUALA LUMPUR: Aduan serta laporan terhadap kandungan video yang cuba mencemarkan imej Lembaga Tabung Haji (TH) di media sosial telah dikemukakan kepada Suruhanjaya Komunikasi dan Multimedia Malaysia (MCMC) dan Polis Diraja Malaysia (PDRM) untuk tindakan lanjut.,https://www.bharian.com.my/berita/nasional/2025/08/1436114/laporan-video-cemar-imej-th-dikemukakan-kepada-mcmc-polis-mohd-naim,https://assets.bharian.com.my/images/articles/BH21CEMAR-O_BHfield_image_listing_featured.var_1755747746.jpg,21-08-25 3:42,21-08-25 3:42,BERNAMA,BERNAMA,en,my,10,Positive,15:33.1
1131,e5db4526-70a5-4482-a18b-e2f342447284,352790116,Op Sikaro berjaya hasil maklumat siasatan terhadap pegawai tentera dalam Op Sohor,"Oleh Mohd Iskandar Ibrahim  PUTRAJAYA: Maklumat strategik diperoleh daripada Op Sohor menjadi kunci kepada kejayaan Suruhanjaya Pencegahan Rasuah Malaysia (SPRM) melumpuhkan sindiket penyeludupan tembakau, rokok dan cerut bernilai lebih RM250 juta menerusi Op Sikaro.  Perkara itu disahkan Ketua Pesuruhjaya SPRM, Tan Sri Azam Baki yang menegaskan pihaknya tidak menunggu lama dalam mengambil tindakan segera.  ""Ini adalah satu daripada natijah keputusan daripada tindakan kami dalam membuat kerja pengintipan dan siasatan membabitkan pihak tertentu yang terbabit dalam hal ini (penahanan menerusi Op Sohor) yang membocorkan (maklumat).  ""Ini satu daripada hasil yang kami dapat, maka kita tak tunggu lama, terus ambil tindakan dalam tempoh seminggu, itulah kerja kami,"" katanya pada sesi khas bersama media di Ibu Pejabat SPRM di sini, hari ini.  Berita lanjut menyusul  Media sebelum ini melaporkan SPRM menggempur beberapa syarikat disyaki terbabit penyeludupan tembakau, rokok dan cerut yang dikesan mengakibatkan negara kerugian cukai sebanyak RM250 juta sejak lima tahun lalu.  Serbuan melalui Op Sikaro diketuai Bahagian Operasi Khas (BOK) SPRM itu dijalankan dengan kerjasama Lembaga Hasil Dalam Negeri (LHDN), Bank Negara Malaysia (BNM) dan Jabatan Kastam Diraja Malaysia (JKDM), semalam.  Mengulas lanjut, Azam berkata, kerjasama pelbagai agensi adalah penting dalam memperkukuh tindakan penguatkuasaan, khususnya terhadap pihak yang terbabit dalam kegiatan penyeludupan sehingga menyebabkan kerugian besar kepada negara.  ""Saya ingin menegaskan bahawa kami tidak berhasrat untuk melengahkan tindakan.  ""Orang ramai mengharapkan hasil dan kami tekad untuk bertindak dengan tegas serta berkesan dan keutamaan kami kekal untuk membanteras jenayah dan memulihkan aset yang hilang akibat kegiatan haram,"" katanya.  Dalam pada itu, Azam menggesa orang ramai memahami cabaran yang dihadapi agensi penguat kuasa, namun memberi jaminan tindakan segera akan terus diambil.  ""Arahan saya jelas, ambil tindakan terhadap semua pihak yang terbabit dalam isu penyeludupan.   ""Kegiatan ini telah menyebabkan kerugian kepada kerajaan, dan fokus kami adalah pada penguatkuasaan serta pemulihan aset,"" katanya.  SPRM sebelum ini menahan reman 10 individu termasuk lima pegawai kanan Angkatan Tentera Malaysia (ATM) dan dua wartawan agensi media dalam talian, yang disyaki terbabit sindiket penyeludupan di selatan tanah air menerusi Op Sohor.  From: Mohd Iskandar",Oleh Mohd Iskandar Ibrahim,https://www.bharian.com.my/berita/nasional/2025/08/1436151/op-sikaro-berjaya-hasil-maklumat-siasatan-terhadap-pegawai-tentera,https://assets.bharian.com.my/images/articles/BH21SIKARO_BHfield_image_listing_featured.var_1755756077.jpg,21-08-25 5:59,21-08-25 5:59,Clicking Herecarcamh,Clicking Herecarcamh,en,my,10,Positive,15:35.0
1144,e5db4526-70a5-4482-a18b-e2f342447284,352746352,"2 sindiket tumpas dalam Op Sohor, Op Sikaro dipercayai ada kaitan - SPRM","KUALA LUMPUR: Sindiket penyeludupan tembakau, rokok dan cerut yang menyebabkan negara kerugian anggaran lebih RM250 juta, berkemungkinan ada kaitan dengan sindiket membabitkan sekumpulan pegawai keselamatan yang ditahan Suruhanjaya Pencegahan Rasuah Malaysia (SPRM), baru-baru ini.  Ini berikutan SPRM percaya hasil penahanan dalam Op Sohor pada 14 Ogos lalu menunjukkan wujudnya rangkaian perlindungan terancang yang lebih luas.  Sumber berkata, SPRM juga percaya kegiatan yang dibongkar melalui Op Sikaro terhadap beberapa syarikat, kelmarin, turut didalangi penguat kuasa.  ""Penguat kuasa terbabit dikesan memberi laluan mudah untuk penyeludupan barangan itu di pintu masuk negara, selain melindungi operasi gudang penyimpanan dan tidak mengambil tindakan penguatkuasaan.  ""Bayaran kepada penguat kuasa berkenaan dipercayai dibuat secara tetap melalui wang tunai atau orang tengah bagi mengaburi jejak kewangan,"" katanya di sini, hari ini.  Ketika itu, sumber berkata, SPRM sedang melakukan siasatan untuk mengesan aset lain yang diperoleh melalui aktiviti pengubahan wang haram oleh pegawai kastam disyaki terbabit serta syarikat pengimport.  ""Siasatan kini memfokus kepada kesalahan bawah Seksyen 16 Akta SPRM 2009 dan Seksyen 4(1) Akta Pencegahan Pengubahan Wang Haram, Pencegahan Pembiayaan Keganasan dan Hasil Daripada Aktiviti Haram 2001,"" katanya.  Sementara itu Ketua Pesuruhjaya SPRM, Tan Sri Azam Baki, ketika dihubungi BH berkata pihaknya bersedia untuk meneruskan siasatan secara menyeluruh dalam kedua-dua kes berkenaan.","KUALA LUMPUR: Sindiket penyeludupan tembakau, rokok dan cerut yang menyebabkan negara kerugian anggaran lebih RM250 juta, berkemungkinan ada kaitan dengan sindiket membabitkan sekumpulan pegawai keselamatan yang ditahan Suruhanjaya Pencegahan Rasuah Malaysia (SPRM), baru-baru ini.",https://www.bharian.com.my/berita/nasional/2025/08/1436067/2-sindiket-tumpas-dalam-op-sohor-op-sikaro-dipercayai-ada-kaitan,https://assets.bharian.com.my/images/articles/BH21SOHORAN-O_BHfield_image_listing_featured.var_1755743910.jpg,21-08-25 2:38,21-08-25 2:38,Ilah Hafiz Aziz,Ilah Hafiz Aziz,en,my,10,Positive,15:36.1
1148,e5db4526-70a5-4482-a18b-e2f342447284,352474408,Bekas menteri Sabah gagal dapat perbicaraan semula kes palsu dokumen,"Bekas menteri Sabah Peter Anthony kini menjalani hukuman penjara tiga tahun atas kesalahan memalsukan dokumen. (Gambar Bernama) PUTRAJAYA: Bekas menteri Sabah, Peter Anthony yang disabitkan atas tuduhan memalsukan dokumen gagal untuk mendapatkan perbicaraan semula selepas Mahkamah Rayuan menolak permohonan semakan difailkannya pada 14 Mac lalu. Hakim Azman Abdullah yang mempengerusikan panel tiga hakim berkata, tidak berlaku sebarang ketidakadilan berhubung laporan polis yang dibuat saksi pendakwaan, Shukur Din, yang telah dibahaskan secara meluas dalam rayuan akhir tahun lalu. “(Peter) telah diberikan hak untuk didengar. Permohonan untuk semakan ditolak. “Kegagalan panel rayuan terdahulu memasukkan (laporan polis Shukur sebagai bukti baharu) dalam alasan penghakiman menyeluruh tidak membawa kepada ketidakadilan,” katanya. Turut bersidang ialah Hakim Noorin Badarudin dan Hayatul Akmal Abdul Aziz. Pada 4 Mac, panel Mahkamah Rayuan lain menyampaikan alasan lisan penghakiman terhadap rayuan Peter. Penghakiman penuh bertulis oleh Hakim Zaini Mazlan yang diedarkan minggu ini menjelaskan mengapa bukti baharu itu tidak membantu membebaskan Peter. Shukur mendakwa seorang pegawai penyiasat Suruhanjaya Pencegahan Rasuah Malaysia mereka-reka perenggan akhir laporan polisnya bagi mengaitkan Peter dengan menggunakan nama Universiti Malaysia Sabah (UMS) untuk mengelirukan bekas perdana menteri Najib Razak bagi mendapatkan kontrak. Peter berhujah bahawa laporan polis Shukur pada 9 Ogos 2018 membuktikan dia tidak bersalah dan kegagalan mendedahkannya semasa perbicaraan satu prejudis terhadap beliu. Bekas menteri kerajaan Sabah pimpinan Warisan antara 2018 hingga 2020 itu berhujah bahawa beliau dinafikan hak untuk perbicaraan yang adil kerana tidak berpeluang menyoal balas Shukur berhubung laporan tersebut. Mahkamah Rayuan tahun lalu membenarkan laporan polis itu dikemukakan sebagai bukti tambahan selepas Peter mendakwa hanya mengetahuinya melalui seorang rakan. Permohonan semakan bekas presiden Parti Kesejahteraan Demokratik Masyarakat itu bertujuan mengetepikan sabitan Mahkamah Rayuan sebelum ini dan memohon perbicaraan semula. Peguam Haniff Khatri Abdulla berhujah bahawa alasan penghakiman setebal 16 muka surat tidak merujuk bukti baharu itu, sebaliknya hanya disebut dalam penghakiman bertulis 24 muka surat. Bagaimanapun, Timbalan Pendakwa Raya Wan Shaharuddin Wan Ladin berhujah bahawa Peter gagal memenuhi ambang undang-undang bagi semakan kerana bukti tambahan itu telah diteliti sepenuhnya dalam rayuan. “Tiada pelanggaran atau ketidakadilan yang mewajarkan permohonan ini dibenarkan,” katanya Wan Shaharuddin yang dibantu Haresh Prakash Somiah. Peter dihukum penjara tiga tahun dan denda RM50,000 oleh Mahkamah Sesyen Kuala Lumpur pada 2022. Beliau membayar denda itu dan kini sedang menjalani hukuman penjara. Bekas Adun Melalap itu disabitkan kesalahan memalsukan dokumen berkaitan kontrak penyelenggaraan di UMS 11 tahun lalu. Ketika menjadi pengarah urusan Syarikat Asli Jati Sdn Bhd, beliau didakwa memalsukan sepucuk surat daripada pejabat timbalan naib canselor UMS bertarikh 9 Jun 2014 dengan memasukkan kenyataan palsu untuk tujuan penipuan.",Mahkamah Rayuan memutuskan bahawa tidak berlaku sebarang ketidakadilan kerana Peter Anthony telah diberi hak untuk didengar.,https://www.freemalaysiatoday.com/category/bahasa/tempatan/2025/08/20/bekas-menteri-sabah-gagal-dapat-perbicaraan-semula-kes-palsu-dokumen,"https://www.freemalaysiatoday.com/cdn-cgi/image/quality=75,format=auto,fit=scale-down,dpr=1,width=1600,height=1000/https://media.freemalaysiatoday.com/wp-content/uploads/2025/03/5bd6007e-peter-anthony-bernama-050325-resize.webp",20-08-25 7:03,20-08-25 7:03,V Anbalagan,V Anbalagan,en,my,10,Positive,15:36.5
1139,e5db4526-70a5-4482-a18b-e2f342447284,352474406,Ketua penolong pengarah direman berkait tajaan luar negara,"Suspek dibawa ke Mahkamah Majistret Putrajaya untuk mendapatkan perintah reman pagi tadi. PETALING JAYA: Seorang ketua penolong pengarah jabatan kerajaan direman kerana disyaki meminta suapan dan menerima tajaan bagi membiayai perjalanan ke luar negara daripada beberapa syarikat serta individu. Perintah reman empat hari hingga 23 Ogos terhadap suspek dikeluarkan Majistret Irza Zulaikha Rohanuddin selepas permohonan dibuat Suruhanjaya Pencegahan Rasuah Malaysia (SPRM) di Mahkamah Majistret Putrajaya pagi tadi. Sumber berkata, suspek lelaki berusia lingkungan 40-an ditahan kira-kira 6.30 petang semalam ketika hadir memberi keterangan di pejabat SPRM Putrajaya. ""Berdasarkan siasatan awal dijalankan, suspek dipercayai meminta dan menerima tajaan daripada beberapa syarikat dan individu untuk membiayai perjalanannya ke beberapa destinasi di luar negara sekitar Mac 2023 hingga Januari 2025 berhubung Projek Ladang Eksport Orkid Dubai (LEOD) dianggarkan bernilai RM125 juta. ""Tajaan perjalanan yang diterima suspek pula melibatkan nilai lebih RM50,000,"" katanya. Sementara itu, Pengarah SPRM Putrajaya, Azizul Ahmad Sarkawi, ketika dihubungi mengesahkan penahanan dan memaklumkan kes disiasat bawah Seksyen 16(a)(A) Akta SPRM 2009.",Suspek dipercayai minta dan terima tajaan syarikat serta individu untuk biayai perjalanan ke luar negara sekitar Mac 2023 hingga Januari lalu.,https://www.freemalaysiatoday.com/category/bahasa/tempatan/2025/08/20/ketua-penolong-pengarah-direman-berkait-tajaan-luar-negara,"https://www.freemalaysiatoday.com/cdn-cgi/image/quality=75,format=auto,fit=scale-down,dpr=1,width=1600,height=1000/https://media.freemalaysiatoday.com/wp-content/uploads/2025/08/0793faa7-suspek-sprm-emelpic-200825.webp",20-08-25 7:30,20-08-25 7:30,FMT Reporters,FMT Reporters,en,my,10,Neutral,15:35.7
1070,099ed3b3-c687-4ae9-b814-109392d1143a,352472800,Ketua penolong pengarah direman terima tajaan perjalanan luar negara,"PUTRAJAYA – Suruhanjaya Pencegahan Rasuah Malaysia (SPRM) Putrajaya menahan reman ketua penolong pengarah jabatan kerajaan kerana disyaki meminta suapan dan menerima tajaan membiayai perjalanan ke luar negara daripada beberapa syarikat serta individu.  Perintah reman selama empat hari sehingga 23 Ogos terhadap suspek dikeluarkan Majistret Irza Zulaikha Rohanuddin selepas permohonan dibuat SPRM di Mahkamah Majistret Putrajaya pagi tadi.  Menurut sumber, suspek lelaki berusia lingkuan 40-an itu telah ditahan kira-kira pukul 6.30 petang semalam ketika hadir memberi keterangan di Pejabat SPRM Putrajaya.  “Berdasarkan siasatan awal dijalankan, suspek dipercayai telah meminta dan menerima tajaan daripada beberapa syarikat dan individu untuk membiayai perjalanannya ke beberapa destinasi di luar negara sekitar Mac 2023 hingga Januari 2025.  “Ia berhubung Projek Ladang Eskport Orkid Dubai (LEOD) yang dianggarkan bernilai RM125 juta.  “Tajaan perjalanan yang diterima suspek pula melibatkan nilai lebih RM50,000,” katanya tadi.  Sementara itu, Pengarah SPRM Putrajaya, Azizul Ahmad Sarkawi ketika dihubungi mengesahkan penahanan tersebut dan berkata kes disiasat di bawah Seksyen 16(a)(A) Akta SPRM 2009. – KOSMO! ONLINE",PUTRAJAYA &#8211; Suruhanjaya Pencegahan Rasuah Malaysia (SPRM) Putrajaya menahan reman ketua penolong pengarah jabatan kerajaan kerana disyaki meminta suapan dan menerima tajaan membiayai perjalanan ke luar negara daripada beberapa syarikat serta individu. Perintah reman selama empat hari sehingga 23 Ogos terhadap suspek dikeluarkan Majistret Irza Zulaikha Rohanuddin selepas permohonan dibuat SPRM di Mahkamah Majistret Putrajaya ... Read more   The post Ketua penolong pengarah direman terima tajaan perjalanan luar negara appeared first on Kosmo Digital.,https://www.kosmo.com.my/2025/08/20/ketua-penolong-pengarah-direman-terima-tajaan-perjalanan-luar-negara/,http://www.kosmo.com.my/wp-content/uploads/2025/08/WhatsApp-Image-2025-08-20-at-3.19.41-PM.jpeg,20-08-25 7:25,20-08-25 7:25,MOHD RIDZAUDDIN ROSLAN,MOHD RIDZAUDDIN ROSLAN,ms,my,10,Neutral,43:04.3
1072,099ed3b3-c687-4ae9-b814-109392d1143a,352465056,Ketua penolong pengarah jabatan kerajaan direman terima tajaan perjalanan luar negara,"PUTRAJAYA: Seorang ketua penolong pengarah jabatan kerajaan ditahan reman Suruhanjaya Pencegahan Rasuah Malaysia (SPRM) Putrajaya kerana disyaki meminta suapan dan menerima tajaan membiayai perjalanan ke luar negara daripada beberapa syarikat serta individu.  Perintah reman selama empat hari sehingga 23 Ogos terhadap suspek dikeluarkan Majistret Irza Zulaikha Rohanuddin selepas permohonan dibuat SPRM di Mahkamah Majistret Putrajaya pagi tadi.  Menurut sumber, suspek lelaki berusia lingkuan 40-an itu telah ditahan kira-kira pukul 6.30 petang semalam ketika hadir memberi keterangan di Pejabat SPRM Putrajaya.  “Berdasarkan siasatan awal dijalankan, suspek dipercayai telah meminta dan menerima tajaan daripada beberapa syarikat dan individu untuk membiayai perjalanannya ke beberapa destinasi di luar negara sekitar Mac 2023 hingga Januari 2025.  “Ia berhubung Projek Ladang Eksport Orkid Dubai (LEOD) yang dianggarkan bernilai RM125 juta.  “Tajaan perjalanan yang diterima suspek pula melibatkan nilai lebih RM50,000,” katanya hari ini.  Sementara itu, Pengarah SPRM Putrajaya, Azizul Ahmad Sarkawi ketika dihubungi mengesahkan penahanan tersebut dan berkata kes disiasat di bawah Seksyen 16(a)(A) Akta SPRM 2009. – UTUSAN",PUTRAJAYA:  Seorang ketua penolong pengarah jabatan kerajaan ditahan reman Suruhanjaya Pencegahan Rasuah Malaysia (SPRM) Putrajaya kerana disyaki meminta suapan dan menerima tajaan membiayai perjalanan ke luar negara daripada beberapa syarikat serta individu. Perintah reman selama empat hari sehingga 23 Ogos terhadap suspek dikeluarkan Majistret Irza Zulaikha Rohanuddin selepas permohonan dibuat SPRM di Mahkamah Majistret Putrajaya ... Read more   The post Ketua penolong pengarah jabatan kerajaan direman terima tajaan perjalanan luar negara appeared first on Utusan Malaysia.,https://www.utusan.com.my/nasional/2025/08/ketua-penolong-pengarah-jabatan-kerajaan-direman-terima-tajaan-perjalanan-luar-negara/,http://www.utusan.com.my/wp-content/uploads/2025/08/WhatsApp-Image-2025-08-20-at-3.19.28-PM.jpeg,20-08-25 7:26,20-08-25 7:26,MAISARAH SHEIKH RAHIM,MAISARAH SHEIKH RAHIM,ms,my,10,Neutral,43:04.4
1091,e5db4526-70a5-4482-a18b-e2f342447284,352446846,"Negara rugi RM250 juta penyeludupan tembakau dan rokok, SPRM serbu syarikat di 14 lokasi","KUALA LUMPUR: Suruhanjaya Pencegahan Rasuah Malaysia (SPRM) menggempur beberapa syarikat disyaki terbabit penyeludupan tembakau, rokok dan cerut yang dikesan mengakibatkan negara kerugian cukai sebanyak RM250 juta sejak lima tahun lalu.  Serbuan melalui Op Sikaro diketuai Bahagian Operasi Khas (BOK) SPRM itu dijalankan dengan kerjasama Lembaga Hasil Dalam Negeri (LHDN), Bank Negara Malaysia (BNM) dan Jabatan Kastam Diraja Malaysia (JKDM), semalam.  Pengarah Kanan Bahagian Operasi Khas SPRM, Datuk Mohamad Zamri Zainul Abidin, mengesahkan serbuan itu yang membabitkan sejumlah 14 lokasi sekitar Lembah Klang dan Johor.  Beliau berkata, siasatan dijalankan mengikut Seksyen 16 Akta SPRM 2009 serta Seksyen 4(1) Akta Pencegahan Pengubahan Wang Haram, Pencegahan Pembiayaan Keganasan dan Hasil daripada Aktiviti Haram 2001 (AMLATFPUAA 2001).  ""SPRM tidak akan berkompromi dengan mana-mana pihak cuba mengaut keuntungan melalui rasuah, pengubahan wang haram dan penyeludupan yang merugikan negara,"" katanya di sini, hari ini.  Sementara itu dalam perkembangan sama, sumber pula berkata, sindiket berkenaan dipercayai turut membabitkan pegawai agensi penguat kuasa.  Katanya, siasatan akan memfokus kepada usaha mengesan serta menyita aset-aset lain pihak terbabit yang disyaki daripada hasil aktiviti pengubahan wang haram.  Sumber itu berkata, SPRM juga membekukan akaun perbankan persendirian dan akaun syarikat membabitkan nilai kira-kira RM218 juta.  Malah, JKDM turut menggantung lesen import beberapa syarikat yang dikenal pasti bagi membolehkan siasatan lanjut dijalankan.  ""Serbuan dijalankan ke atas premis-premis perniagaan dan pemilik-pemilik syarikat yang menjalankan aktiviti perniagaan tembakau, cerut serta pembekal minuman keras.  ""Hasil serbuan itu, SPRM membekukan akaun perbankan persendirian dan akaun syarikat membabitkan nilai kira-kira RM218 juta,"" katanya.","KUALA LUMPUR: Suruhanjaya Pencegahan Rasuah Malaysia (SPRM) menggempur beberapa syarikat disyaki terbabit penyeludupan tembakau, rokok dan cerut yang dikesan mengakibatkan negara kerugian cukai sebanyak RM250 juta sejak lima tahun lalu.",https://www.bharian.com.my/berita/kes/2025/08/1435578/negara-rugi-rm250-juta-penyeludupan-tembakau-dan-rokok-sprm-serbu,https://assets.bharian.com.my/images/articles/BH20SERBUNG-O_BHfield_image_listing_featured.var_1755658109.jpg,20-08-25 2:48,20-08-25 2:48,Ilah Hafiz Aziz,Ilah Hafiz Aziz,en,my,10,Positive,15:31.4
1059,099ed3b3-c687-4ae9-b814-109392d1143a,352412622,SPRM beku akaun RM218 juta sindiket tembakau,"SPRM menyerbu syarikat dipercayai terbabit penyeludupan tembakau, rokok serta cerut di 14 lokasi sekitar Lembah Klang dan Johor semalam. (Gambar SPRM) PETALING JAYA: Suruhanjaya Pencegahan Rasuah Malaysia (SPRM) membekukan akaun bank kira-kira RM218 juta selepas menyerbu beberapa syarikat dipercayai terbabit penyeludupan tembakau, rokok serta cerut. Sumber berkata, Op Sikaro itu diketuai Bahagian Operasi Khas (BOK) SPRM dengan kerjasama Lembaga Hasil Dalam Negeri, Bank Negara dan Jabatan Kastam (JKDM) di 14 lokasi sekitar Lembah Klang serta Johor, semalam. Katanya, sindiket itu dipercayai turut membabitkan pegawai agensi penguat kuasa dan siasatan akan memfokuskan usaha mengesan serta menyita aset pihak terbabit melalui aktiviti pengubahan wang haram. Menurutnya, aktiviti penyeludupan itu menyebabkan kerajaan mengalami kerugian hasil cukai lebih RM250 juta sejak 2020 hingga tahun lalu. ""JKDM turut menggantung lesen import beberapa syarikat yang dikenal pasti terlibat kegiatan berkenaan bagi membolehkan siasatan lanjut dijalankan,"" katanya dalam kenyataan. Sementara itu, Pengarah Kanan BOK SPRM, Mohamad Zamri Zainul Abidin mengesahkan siasatan dijalankan di bawah Seksyen 16 Akta SPRM 2009 serta Seksyen 4(1) Akta Pencegahan Pengubahan Wang Haram, Pencegahan Pembiayaan Keganasan dan Hasil daripada Aktiviti Haram 2001. Beliau berkata, SPRM tidak akan berkompromi dengan pihak cuba mengaut keuntungan melalui rasuah, pengubahan wang haram dan penyeludupan yang merugikan negara.",Sumber berkata pegawai agensi penguat kuasa disyaki turut terbabit dalam sindiket itu.,https://www.freemalaysiatoday.com/category/bahasa/tempatan/2025/08/20/sprm-beku-akaun-rm218-juta-sindiket-tembakau,"https://www.freemalaysiatoday.com/cdn-cgi/image/quality=75,format=auto,fit=scale-down,dpr=1,width=1600,height=1000/https://media.freemalaysiatoday.com/wp-content/uploads/2025/08/9becadd6-penyeludupan-tembakau-sprm-pic-200825.webp",20-08-25 3:44,20-08-25 3:44,FMT Reporters,FMT Reporters,en,my,10,Positive,43:03.9
1124,e5db4526-70a5-4482-a18b-e2f342447284,352412616,Adam Radlan bebas 12 tuduhan selepas bayar kompaun RM4.1 juta,"Timbalan Ketua Bersatu Segambut, Adam Radlan Adam Muhammad, dibebaskan daripada tuduhan rasuah dan pengubahan wang haram selepas bayar kompaun RM4.1 juta. (Gambar Bernama) KUALA LUMPUR: Timbalan Ketua Bersatu Segambut, Adam Radlan Adam Muhammad, dibebaskan daripada semua 12 pertuduhan rasuah dan pengubahan wang haram selepas membayar kompaun RM4.1 juta. Mahkamah Sesyen membuat keputusan itu selepas dimaklumkan oleh pendakwaraya bahawa ia menerima surat representasi daripada Adam, yang menawarkan untuk membayar kompaun di bawah Seksyen 92(1) Akta Pencegahan Pengubahan Wang Haram, Pencegahan. Pembiayaan Keganasan dan Hasil daripada Aktiviti Haram (Akta 613). Hakim Suzana Hussin memutuskan demikian selepas mendengar hujah Timbalan Pendakwaraya Awam Farah Yasmin Salleh dan Fadhly Zamry, dan peguam Adam, Rajan Navaratnam. Terdahulu, pihak pendakwaan memohon mahkamah melepaskan Adam tanpa membebaskan beliau. Rajan pula memohon anak guamnya dibebaskan memandangkan tiada lagi pertuduhan akan dibuat selepas Adam membayar kompaun. Mengikut pertuduhan, Adam Radlan, 43, didakwa atas satu pertuduhan meminta suapan wang tunai 3.5% hingga 7% daripada nilai projek yang akan diperoleh daripada Mat Jusoh Mamat, yang merupakan pengarah urusan MIE Infrastructure & Energy Sdn Bhd. Dia turut didakwa menerima suapan RM500,000 daripada individu sama sebagai upah kerana membantu syarikat itu mendapatkan surat sama bagi Projek Membina Jalan Sungai Adam ke Kampung Banat, Perlis, daripada kerajaan secara rundingan terus yang jumlah keseluruhannya bernilai RM47.8 juta. Adam juga menghadapi tiga pertuduhan menerima suapan berjumlah RM4.1 juta daripada Lian Tian Chuan dan Mat Jusoh, sebagai upah bagi tertuduh membantu syarikat Nepturis Sdn Bhd serta MIE Infrastructure & Energy mendapatkan dua projek Jana Wibawa; dan juga secara rasuah, meminta wang RM2 juta daripada Lian, sebagai upah membantu syarikat Nepturis mendapatkan projek sama. Semua pertuduhan mengikut Seksyen 16(a)(A) Akta Suruhanjaya Pencegahan Rasuah Malaysia dan boleh dihukum di bawah Seksyen 24(1) akta sama yang membawa hukuman penjara maksimum 20 tahun dan denda tidak kurang lima kali ganda nilai suapan atau RM10,000 atau mana-mana lebih tinggi, jika sabit kesalahan. Adam turut berdepan tujuh pertuduhan pengubahan wang haram berjumlah lebih RM3 juta mengikut Seksyen 4(1)(b) Akta 613. Semua kesalahan itu didakwa dilakukan di sekitar Kuala Lumpur dan Petaling Jaya antara Mac 2021 hingga Jan 2023.",Pendakwaraya terima representasi timbalan ketua Bersatu Segambut itu yang menawarkan untuk bayar kompaun bawah Seksyen Seksyen 92(1) Akta 613.,https://www.freemalaysiatoday.com/category/bahasa/tempatan/2025/08/20/adam-radlan-bebas-12-tuduhan-selepas-bayar-kompaun-rm4-1-juta,"https://www.freemalaysiatoday.com/cdn-cgi/image/quality=75,format=auto,fit=scale-down,dpr=1,width=1600,height=1000/https://media.freemalaysiatoday.com/wp-content/uploads/2024/07/a4608018-adam-radlan-bernama-090724-2.webp",20-08-25 2:25,20-08-25 2:25,Faisal Asyraf,Faisal Asyraf,en,my,10,Positive,15:34.3
1096,e5db4526-70a5-4482-a18b-e2f342447284,352404718,"SPRM gempur syarikat seludup tembakau, cerut libat ketirisan cukai lebih RM250j","PETALING JAYA : Beberapa syarikat dipercayai terlibat penyeludupan tembakau, rokok dan cerut yang menyebabkan kerajaan mengalami kerugian hasil cukai lebih RM250 juta sejak tahun 2020 hingga tahun lepas digempur Suruhanjaya Pencegahan Rasuah Malaysia (SPRM). Serbuan Op Sikaro semalam itu diketuai Bahagian Operasi Khas (BOK) SPRM dijalankan dengan kerjasama Lembaga Hasil Dalam Negeri (LHDN), Bank Negara Malaysia (BNM) dan Jabatan Kastam Diraja Malaysia (JKDM) di 14 lokasi sekitar Lembah Klang dan…","PETALING JAYA : Beberapa syarikat dipercayai terlibat penyeludupan tembakau, rokok dan cerut yang menyebabkan kerajaan mengalami kerugian hasil cukai lebih RM250 juta sejak tahun 2020 hingga tahun lepas digempur Suruhanjaya Pencegahan Rasuah Malaysia (SPRM). Serbuan Op Sikaro semalam itu diketuai Bahagian Operasi Khas (BOK) SPRM dijalankan dengan kerjasama Lembaga Hasil Dalam Negeri (LHDN), Bank Negara ... Read more   The post SPRM gempur syarikat seludup tembakau, cerut libat ketirisan cukai lebih RM250j appeared first on Utusan Malaysia.",https://www.utusan.com.my/nasional/2025/08/sprm-gempur-syarikat-seludup-tembakau-cerut-libat-ketirisan-cukai-lebih-rm250j/,http://www.utusan.com.my/wp-content/uploads/2025/08/WhatsApp-Image-2025-08-20-at-11.26.15_decd969a.jpg,20-08-25 3:55,20-08-25 3:55,MASZUREEN HADZMAN,MASZUREEN HADZMAN,ms,my,10,Neutral,15:31.8
1050,099ed3b3-c687-4ae9-b814-109392d1143a,351690652,TMJ bantu SPRM bongkar sindiket penyeludupan didalangi pegawai kanan ATM,"Maklumat hasil 'networking' Pemangku Sultan Johor Tunku Ismail Sultan Ibrahim banyak membantu SPRM bongkar sindiket penyeludupan didalangi pegawai kanan ATM, kata Ketua Pesuruhjayanya, Azam Baki. (Gambar Bernama) CYBERJAYA: Hubungan atau 'networking' Pemangku Sultan Johor Tunku Ismail Sultan Ibrahim banyak membantu Suruhanjaya Pencegahan Rasuah Malaysia (SPRM) membongkar sindiket penyeludupan yang didalangi beberapa pegawai tinggi tentera baru-baru ini. Ketua Pesuruhjaya SPRM, Azam Baki berkata Tunku Ismail yang sering dirujuk sebagai Tunku Mahkota Johor (TMJ) mahu isu penyeludupan di sempadan dibanteras sepenuhnya. ""Saya ingin memberitahu bahawa TMJ dalam hal ini amat bekerjasama dan mahu perkara ini (penyeludupan) dibanteras. ""Banyak juga kita dapat maklumat-maklumat daripada hasil 'networking' Tunku Mahkota Johor,"" katanya dalam Majlis Penutup Konvensyen Mahasiswa Antirasuah (Komawar) di Universiti Multimedia. SPRM pada Rabu lalu menahan 10 individu termasuk lima pegawai kanan Angkatan Tentera (ATM) dan dua wartawan portal dalam talian, dipercayai terbabit sindiket penyeludupan di selatan tanah air. Turut direman, seorang pengurus syarikat dan pembantu pentadbiran Persatuan Perubatan Malaysia (MMA) dan seorang wanita warga asing. Semua suspek berumur 30 hingga 55 tahun itu ditahan di sekitar Lembah Klang menerusi Op Sohor dijalankan Bahagian Perisikan SPRM dengan kerjasama polis. Pegawai itu ditugaskan untuk memantau dan mengekang aktiviti-aktiviti penyeludupan, namun mereka dipercayai bersekongkol dengan sindiket penyeludupan sejak lima tahun yang lalu dan disyaki mengumpulkan hasil rasuah sebanyak lebih RM3 juta. Dalam pada itu, Azam menjelaskan bahawa dua petugas syarikat media yang ditahan itu merupakan wartawan dalam bidang media sosial bukannya media arus perdana. Katanya, buat masa ini nama syarikat media berkenaan tidak boleh didedahkan lagi dan SPRM sedang menyiasat atas sebab apa syarikat itu ditubuhkan. ""Siasatan awal menunjukkan kedua-dua mereka (petugas media) ini adalah bekas tentera. ""Mereka bukan bertugas sebagai wartawan sebenar tetapi lebih kepada 'enablers' (pemudah cara) untuk membocorkan maklumat kepada penjenayah seperti penyeludup,"" katanya.","Ketua Pesuruhjaya SPRM, Azam Baki berkata Tunku Ismail mahu isu penyeludupan di sempadan dibanteras sepenuhnya.",https://www.freemalaysiatoday.com/category/bahasa/tempatan/2025/08/16/tmj-bantu-sprm-bongkar-sindiket-penyeludupan-didalangi-pegawai-kanan-atm,"https://www.freemalaysiatoday.com/cdn-cgi/image/quality=75,format=auto,fit=scale-down,dpr=1,width=1600,height=1000/https://media.freemalaysiatoday.com/wp-content/uploads/2024/06/3ffc1816-tunku-ismail-sultan-ibrahim-bernama-110624-1.webp",16-08-25 11:30,16-08-25 11:30,Mohamad Fadli,Mohamad Fadli,en,my,10,Positive,43:03.5
1081,099ed3b3-c687-4ae9-b814-109392d1143a,351608330,TMJ antara bantu salur maklumat Ops Sohor,"CYBERJAYA – Ops Sohor yang didedahkan Suruhanjaya Pencegahan Rasuah Malaysia (SPRM), baru-baru ini turut dibantu oleh rangkaian maklumat dikongsi Pemangku Sultan Johor, Tunku Mahkota Ismail.  Mendedahkan perkara itu, Ketua Pesuruhjaya SPRM, Tan Sri Azam Baki berkata, Baginda juga mahu sindiket penyeludupan dadah yang berpusat di selatan tanah air itu dibanteras.  “Tunku Mahkota Johor sebagai Pemangku Sultan Johor amat bekerjasama dan mahu perkara (sindiket) ini dibanteras.  “Dan banyak juga kita dapat maklumat-maklumat yang kami perolehi daripada hasil networking (jaringan dan rangkaian) maklumat daripada Tunku Mahkota Johor,” katanya selepas menyempurnakan majlis Konvensyen Mahasiswa Antirasuah (Komawar), di sini hari ini.  Azam berkata, pihaknya juga akan menyiasat lanjut pembabitan sebuah syarikat media yang dikatakan terbabit dalam sindiket berkenaan.  Media sebelum ini melaporkan, lima pegawai kanan tentera dan lima orang awam termasuk seorang warga Indonesia berusia antara 30 hingga 55 tahun ditahan di Lembah Klang sejak Rabu lalu bagi membantu siasatan sindiket penyeludupan di selatan tanah air. – KOSMO! ONLINE","CYBERJAYA &#8211; Ops Sohor yang didedahkan Suruhanjaya Pencegahan Rasuah Malaysia (SPRM), baru-baru ini turut dibantu oleh rangkaian maklumat dikongsi Pemangku Sultan Johor, Tunku Mahkota Ismail. Mendedahkan perkara itu, Ketua Pesuruhjaya SPRM, Tan Sri Azam Baki berkata, Baginda juga mahu sindiket penyeludupan dadah yang berpusat di selatan tanah air itu dibanteras. &#8220;Tunku Mahkota Johor sebagai Pemangku ... Read more   The post TMJ antara bantu salur maklumat Ops Sohor appeared first on Kosmo Digital.",https://www.kosmo.com.my/2025/08/16/tmj-antara-bantu-salur-maklumat-ops-sohor/,http://www.kosmo.com.my/wp-content/uploads/2025/08/azam.jpeg,16-08-25 12:44,16-08-25 12:44,MOHD. HUSNI MOHD. NOOR,MOHD. HUSNI MOHD. NOOR,ms,my,10,Neutral,43:04.7
1068,099ed3b3-c687-4ae9-b814-109392d1143a,351574130,Raja Muda Perlis saran rakyat optimum kemudahan NADI,"PADANG BESAR: Raja Muda Perlis, Tuanku Syed Faizuddin Putra Jamalullail menitahkan rakyat supaya mengoptimumkan penggunaan kemudahan Pusat Sebaran Maklumat Nasional (NADI) yang beroperasi di negeri ini untuk kemajuan diri, keluarga dan komuniti.   Tuanku Syed Faizuddin Putra bertitah terdapat 17 NADI di seluruh negeri yang memainkan peranan penting sebagai hab rujukan komuniti setempat, selain menyediakan akses pelbagai bentuk latihan dan maklumat serta bimbingan secara menyeluruh.   ""Marilah kita bersama-sama memanfaatkan peluang yang tersedia ini untuk membina masyarakat yang lebih celik digital, berdaya saing dan progresif,"" titah baginda semasa berkenan merasmikan Program Perlis Connect di Padang Besar Street di sini hari ini.   Turut hadir Yang Dipertua Dewan Undangan Negeri (DUN) Perlis, Rus'sele Eizan dan Ketua Setiausaha Kementerian Komunikasi, Datuk Seri Mohamad Fauzi Md Isa.   Tuanku Syed Faizuddin Putra bertitah penganjuran Perlis Connect bukan sekadar inisiatif untuk memperluas capaian internet, tetapi juga manifestasi sebenar keterangkuman digital dan merangkumi semua lapisan masyarakat tanpa mengira latar belakang atau lokasi.   ""Komitmen jitu ditunjukkan Kementerian Komunikasi, MCMC (Suruhanjaya Komunikasi dan Multimedia Malaysia (MCMC), BERNAMA, syarikat-syarikat telekomunikasi serta rakan strategik amat membanggakan,"" titah baginda.   Raja Muda Perlis bertitah teknologi pada masa ini tidak lagi terhad kepada bandar besar, tetapi turut 'menyinari' pekan kecil dan perkampungan yang mencipta peluang pekerjaan, menambah sumber pendapatan, serta mempertingkatkan kualiti hidup rakyat secara komprehensif.   Baginda bertitah pelancaran inisiatif Perlis Connect juga adalah lambang kejayaan sebuah kerjasama strategik yang utuh, berteraskan visi bersama dan semangat kolektif untuk memastikan setiap lapisan masyarakat menerima manfaat daripada kemajuan teknologi digital.   ""Usaha bersepadu ini wajar diteruskan dan diperluas demi memastikan impak yang berterusan kepada rakyat,"" titah baginda.   Tuanku Syed Faizuddin Putra bertitah pelaksanaan aktiviti seperti sesi libat urus antara orang awam dan penyedia perkhidmatan, taklimat mengenai perayauan, pendedahan berkaitan keselamatan siber dan e-pembelajaran antara langkah penting dalam membentuk sebuah masyarakat yang celik digital.   Pada masa sama, baginda bertitah transformasi digital bukan semata-mata soal infrastruktur seperti menara 5G, tetapi juga nilai murni seperti kepercayaan, etika dan disiplin digital.    ""Saya mendambakan generasi muda yang celik teknologi, warga emas yang yakin dan belia berjiwa pemimpin serta bertanggungjawab.    ""Saya komited untuk menyokong semua inisiatif yang membawa nilai, kemahiran dan maruah kepada umat negeri ini,"" titah Raja Muda Perlis.    Perlis Connect anjuran MCMC dengan kerjasama BERNAMA antara lain bertujuan memberikan panduan kepada orang ramai mengenai penggunaan Internet selamat termasuk buli siber dan penipuan selain meningkatkan kesedaran masyarakat mengenai perayauan supaya tidak dikenakan caj tambahan semasa berada di kawasan sempadan.   Program itu juga memberikan peluang kepada komuniti mengetahui kemudahan NADI apabila Perlis Connect juga menyediakan platform kepada usahawan NADI Perlis untuk memasarkan produk mereka.   Selain itu, terdapat juga pengisian pocket talk mengenai isu buli dalam penganjuran program sehari itu dalam usaha kerajaan memperhebat antibuli dalam kalangan pelajar.","PADANG BESAR: Raja Muda Perlis, Tuanku Syed Faizuddin Putra Jamalullail menitahkan rakyat supaya mengoptimumkan penggunaan kemudahan Pusat Sebaran Maklumat Nasional (NADI) yang beroperasi di negeri ini untuk kemajuan diri, keluarga dan komuniti.",https://www.bharian.com.my/berita/nasional/2025/08/1434032/raja-muda-perlis-saran-rakyat-optimum-kemudahan-nadi,https://assets.bharian.com.my/images/articles/BHRUMANI_BHfield_image_listing_featured.var_1755338167.jpg,16-08-25 9:56,16-08-25 9:56,BERNAMA,BERNAMA,en,my,10,Positive,43:04.2
1130,e5db4526-70a5-4482-a18b-e2f342447284,351550902,"ATM tak kompromi, beri keistimewaan kepada pegawai, anggota cemar imej pasukan, negara","KUALA NERUS: Angkatan Tentera Malaysia (ATM) tidak sesekali berkompromi dengan mana-mana pegawai atau anggota yang didapati melakukan kesalahan mencemarkan imej pasukan dan negara.   Timbalan Panglima Tentera Darat, Leftenan Jeneral Datuk Tengku Muhammad Fauzi Tengku Ibrahim, berkata bukan sahaja tiada keistimewaan akan diberikan, malah warga tentera yang terlibat dalam mana-mana kesalahan juga tertakluk kepada undang-undang awam dan undang-undang tentera.  ""Kita akan memberi bantuan dan kerjasama sebaik-baiknya kepada agensi penguat kuasa untuk melakukan siasatan. Kita tidak kira siapa pun yang bersalah akan dibawa ke muka pengadilan, tidak ada keistimewaan dalam tentera.  ""Dalam tentera ini kita terikat kepada dua undang-undang iaitu undang-undang tentera dan undang-undang awam, jadi setinggi mana pun (pangkat), kalau melakukan kesalahan kita tetap akan ambil tindakan,"" katanya.  Beliau menjelaskan demikian ketika ditemui pemberita selepas Majlis Penutup Kursus Asas Pasukan Aturgerak Cepat (APAC) Siri Dua/2025 di Jambatan Angkat, di sini hari ini.  Khamis lalu, Suruhanjaya Pencegahan Rasuah Malaysia (SPRM) menahan reman 10 individu termasuk lima pegawai kanan ATM dan dua wartawan sebuah portal berita, dipercayai terbabit sindiket penyeludupan di selatan tanah air.  Kelmarin, media melaporkan dua wartawan media dalam talian dan lima pegawai kanan ATM antara 10 individu yang direman SPRM selepas ditahan menerusi Op Sohor kerana disyaki terbabit sindiket penyeludupan di selatan tanah air.  Tiga lagi adalah seorang pengurus syarikat dan pembantu pentadbiran Persatuan Perubatan Malaysia (MMA) serta seorang wanita warga asing.  Empat lelaki direman tujuh hari sehingga 20 Ogos ini, manakala dua lelaki dan seorang wanita direman lima hari sehingga 18 Ogos. Dua lagi lelaki dan seorang wanita warga Indonesia direman tiga hari sehingga hari ini.  Lima pegawai kanan tentera dan lima orang awam berusia antara 30 hingga 55 tahun itu ditahan di sekitar Lembah Klang menerusi Ops Sohor yang dijalankan Bahagian Perisikan SPRM dengan kerjasama Polis Diraja Malaysia (PDRM), kelmarin.",KUALA NERUS: Angkatan Tentera Malaysia (ATM) tidak sesekali berkompromi dengan mana-mana pegawai atau anggota yang didapati melakukan kesalahan mencemarkan imej pasukan dan negara.,https://www.bharian.com.my/berita/nasional/2025/08/1433960/atm-tak-kompromi-beri-keistimewaan-kepada-pegawai-anggota-cemar-imej,https://assets.bharian.com.my/images/articles/BH16PANGLIMATDSOHOR-O_BHfield_image_listing_featured.var_1755330266.jpg,16-08-25 7:44,16-08-25 7:44,BERNAMA,BERNAMA,en,my,10,Negative,15:34.9
1118,e5db4526-70a5-4482-a18b-e2f342447284,351491240,"BNPL tuntut kefahaman, pemantauan demi kelestarian ekonomi rakyat","Konsep urusan jual beli 'Beli Dulu, Bayar Kemudian' (BNPL) semakin mendapat tempat dalam kalangan pengguna dengan transaksi melonjak kepada 102.6 juta pada separuh pertama 2025, peningkatan hampir 23 peratus berbanding 83.8 juta transaksi pada separuh kedua 2024.   Nilai transaksi turut meningkat 31 peratus daripada RM7.1 bilion kepada RM9.3 bilion. Lebih membimbangkan, jumlah akaun aktif BNPL kini mencecah 6.5 juta, naik daripada 5.1 juta hanya dalam tempoh enam bulan.   Peningkatan ini menimbulkan persoalan penting, apakah BNPL satu keperluan moden atau sekadar memenuhi kehendak kepenggunaan impulsif? Di satu sisi, BNPL memberi akses mudah kepada barangan dan sering dipromosikan sebagai kemudahan kewangan jangka pendek.   Namun bagi golongan rentan kewangan, ia   berisiko menjerumuskan kepada beban hutang berpanjangan, khususnya apabila digunakan tanpa kawalan atau kefahaman kewangan yang lemah.   Kesan jangka panjang terhadap pengguna termasuk ketagihan pembelian hanya berasaskan emosi, hutang tertunggak serta tekanan kewangan berlarutan.   Dalam jangka panjang, penggunaan BNPL tanpa kawalan boleh memburukkan tahap literasi kewangan dan menyumbang kepada krisis hutang isi rumah, seperti pernah berlaku di pasaran luar negara.   Bagi mengawal lonjakan ini, kerajaan meluluskan Akta Kredit Pengguna 2025 bertujuan melindungi kepentingan pengguna. Kelulusan akta ini membuka laluan kepada penubuhan Suruhanjaya Kredit Pengguna (CCC).   CCC akan mengawal selia penyedia BNPL, memastikan penilaian kemampuan kewangan pengguna dilaksanakan serta memperketatkan ketelusan terma kredit.   Langkah kerajaan ini sejajar dengan beberapa negara lain. Di Australia, penyedia BNPL seperti Afterpay kini tertakluk kepada Credit Act 2009, mewajibkan semakan kemampuan pelanggan serta sekatan terhadap yuran tersembunyi.   Di United Kingdom (UK), Financial Conduct Authority (FCA) memperkenalkan piawaian bagi memastikan pengguna diberi maklumat kredit adil dan tepat.   Di Amerika Syarikat (AS), penyedia BNPL kini diawasi Consumer Financial Protection Bureau (CFPB) yang menekankan tanggungjawab sosial dan pendedahan risiko kepada pengguna.   Bagaimanapun, kesan terhadap penyedia BNPL di Malaysia adalah signifikan. Pelaksanaan akta baharu ini dijangka meningkatkan kos pematuhan secara ketara.   Struktur semula sistem pemarkahan kredit    Penyedia BNPL kini perlu menstruktur semula sistem pemarkahan kredit dalaman, menambah baik mekanisme pendedahan maklumat kepada pengguna serta menyesuaikan model perniagaan mereka supaya lebih telus dan bertanggungjawab.   Ini termasuk pematuhan terhadap kewajipan pelesenan, pelaporan kepada biro kredit seperti Credit Tip-Off Service Sdn Bhd (CTOS) serta pematuhan garis panduan pemulihan hutang adil dan beretika.   Di samping itu, penyedia perlu memperkemas proses komunikasi kepada pelanggan, menawarkan penjadualan semula bayaran dan menghindari pendekatan pemulihan hutang agresif demi mematuhi akta baharu.   Kesan langsung kepada pengendali BNPL, termasuk keperluan memperuntukkan dana tambahan untuk mencadangkan hutang (provisioning) akan menjejaskan margin keuntungan mereka.   Selain itu, statistik ini memperkukuh kepentingan penilaian kredit lebih mendalam dengan integrasi data pembayaran ke dalam sistem seperti CTOS untuk menilai kemampuan pengguna secara lebih holistik.    Syarikat yang sebelum ini beroperasi dalam ruang kawal selia longgar kini harus bersedia menghadapi pemantauan berkala, semakan dokumen secara sistematik dan berisiko dikenakan denda tinggi atau tindakan undang-undang sekiranya didapati melanggar piawaian perlindungan pengguna.   Namun, perubahan landskap ini bukan semata-mata satu beban peraturan, sebaliknya membuka peluang keemasan untuk penyedia BNPL melangkah ke tahap profesionalisme lebih tinggi.   Dengan mengintegrasikan rekod bayaran ke dalam sistem pemarkahan kredit, mereka boleh menawarkan produk kewangan lebih bersasar dan mampan, khususnya kepada golongan muda dan mereka yang belum mempunyai akses penuh kepada institusi kewangan formal.   Sekiranya dilaksanakan secara komprehensif, pendekatan ini bukan sahaja melindungi kepentingan pengguna, malah akan memperkukuh kepercayaan masyarakat terhadap perkhidmatan BNPL sebagai satu komponen penting dalam ekosistem kewangan digital beretika dan inklusif.   Maka jelas, dalam arus kemajuan teknologi kewangan, BNPL bukan sekadar soal kehendak atau keperluan, ia menuntut kefahaman, tanggungjawab dan pemantauan bersepadu demi kelestarian ekonomi rakyat.   Pensyarah Fakulti Perniagaan dan Pengurusan, Open University Malaysia","Konsep urusan jual beli ‘Beli Dulu, Bayar Kemudian’ (BNPL) semakin mendapat tempat dalam kalangan pengguna dengan transaksi melonjak kepada 102.6 juta pada separuh pertama 2025, peningkatan hampir 23 peratus berbanding 83.8 juta transaksi pada separuh kedua 2024.",https://www.bharian.com.my/rencana/komentar/2025/08/1433851/bnpl-tuntut-kefahaman-pemantauan-demi-kelestarian-ekonomi-rakyat,https://assets.bharian.com.my/images/articles/komentar168-o_BHfield_image_listing_featured.var_1755311358.jpg,16-08-25 2:29,16-08-25 2:29,Dr Siti Mazlita Yamaludin,Dr Siti Mazlita Yamaludin,en,my,10,Positive,15:33.8
1037,099ed3b3-c687-4ae9-b814-109392d1143a,351293358,Syarikat media diguna sebagai penyamaran sindiket penyeludupan,"Sebelum ini media melaporkan SPRM menahan reman 10 individu termasuk lima pegawai kanan ATM dan dua wartawan sebuah portal berita, dipercayai terbabit sindiket penyeludupan di selatan tanah air. KUALA LUMPUR: Suruhanjaya Pencegahan Rasuah Malaysia (SPRM) akan menjalankan siasatan terhadap syarikat media dalam talian susulan penahanan dua petugas syarikat itu menerusi Op Sohor kerana dipercayai terlibat sindiket penyeludupan. Ketua Pesuruhjaya Azam Baki berkata, pemilik syarikat terbabit akan dipanggil untuk memberikan keterangan dalam masa terdekat. “Kami mempunyai alasan untuk percaya bahawa syarikat media itu digunakan sebagai penyamaran, bertindak sebagai pemudah cara dan platform untuk aktiviti pengubahan wang haram,” katanya ketika dihubungi Bernama. Beliau berkata, siasatan masih diteruskan bagi mengenal pasti peranan syarikat terbabit dalam aktiviti penyeludupan. Selain itu, Azam berkata dua wartawan syarikat berkenaan yang ditahan bersama lapan individu termasuk pegawai kanan tentera Rabu lalu, dipercayai pernah berkhidmat dalam Angkatan Tentera (ATM). “Mereka ialah bekas (anggota ATM) dan siasatan awal mendapati dua individu itu dipercayai terlibat dalam menyampaikan maklumat kepada penyeludup,” katanya. Media pada Rabu melaporkan SPRM menahan reman 10 individu termasuk lima pegawai kanan ATM dan dua wartawan sebuah portal berita, dipercayai terbabit sindiket penyeludupan di selatan tanah air. Turut direman, seorang pengurus syarikat dan pembantu pentadbiran Persatuan Perubatan Malaysia (MMA) dan seorang wanita warga asing. Semua suspek berumur 30 hingga 55 tahun itu ditahan di sekitar Lembah Klang menerusi Op Sohor dijalankan Bahagian Perisikan SPRM dengan kerjasama polis.",Ketua Pesuruhjaya SPRM Azam Baki berkata pemilik syarikat terbabit akan dipanggil untuk memberikan keterangan dalam masa terdekat.,https://www.freemalaysiatoday.com/category/bahasa/tempatan/2025/08/15/syarikat-media-diguna-sebagai-penyamaran-sindiket-penyeludupan,"https://www.freemalaysiatoday.com/cdn-cgi/image/quality=75,format=auto,fit=scale-down,dpr=1,width=1600,height=1000/https://media.freemalaysiatoday.com/wp-content/uploads/2025/08/8df5a4c5-suspek-reman-sprmpic-140825.webp",15-08-25 7:46,15-08-25 7:46,Bernama,Bernama,en,my,10,Positive,43:02.9
1113,e5db4526-70a5-4482-a18b-e2f342447284,351291056,Op Sohor: Suspek disyaki bocor maklumat operasi tentera untuk mudahkan penyeludupan - Azam,"KUALA LUMPUR: Tujuh orang termasuk lima pegawai kanan Angkatan Tentera Malaysia (ATM) yang direman bagi membantu siasatan Suruhanjaya Pencegahan Rasuah Malaysia (SPRM) semalam, dipercayai membocorkan maklumat operasi ketenteraan bagi memudahkan aktiviti penyeludupan.  Dua lagi adalah wartawan portal dalam talian yang pernah berkhidmat dalam ATM tetapi sudah bersara.  Maklumat yang dibocorkan antara lain bertujuan memudahkan kegiatan salah di perairan selatan tanah air dijalankan tanpa gangguan pasukan keselamatan dan penguatkuasaan.  Ketua Pesuruhjaya SPRM, Tan Sri Azam Baki, berkata pihaknya mengesan pembabitan empat syarikat dalam penyeludupan barang larangan seperti dadah, rokok serta barangan lain.  Katanya, bilangan sindiket terbabit dalam kegiatan itu masih disiasat.  ""Sindiket disyaki menjalankan penyeludupan dalam negara tetapi kita tidak menolak kemungkinan wujud rangkaian di luar negara.   ""Siasatan bertumpu kepada suspek yang dikatakan menerima rasuah daripada penyeludup sebagai balasan membocorkan maklumat operasi tentera di sempadan perairan negara,"" katanya kepada media di sini, hari ini.  Azam berkata, dua premis milik seorang suspek digeledah pada 14 Ogos lalu dan membawa kepada penemuan wang tunai berjumlah RM120,190.  Katanya, jumlah terkini sitaan wang tunai adalah RM183,390.  ""Rampasan senjata api tiruan dan dadah serta telefon bimbit suspek sudah diserah kepada Polis Diraja Malaysia (PDRM) untuk siasatan lanjut termasuk telefon bimbit mereka.  ""Akaun bank milik 12 individu dibekukan manakala 24 akaun sebuah syarikatdengan jumlah RM155,609.77,"" katanya.  Semua suspek direman tujuh hari bermula semalam.  Turut direman, seorang pengurus syarikat dan pembantu pentadbiran di Persatuan Perubatan Malaysia (MMA) serta seorang wanita warga asing.  Lima pegawai kanan ATM membabitkan anggota Tentera Darat Malaysia (TDM) dan Tentera Laut Diraja Malaysia (TLDM) dipercayai membocorkan maklumat kepada sindiket sehingga berlaku penyeludupan di perairan Selat Melaka sehingga Johor.  Mereka dipercayai menerima wang rasuah antara RM30,000 hingga RM50,000 bagi setiap penyeludupan yang dijalankan.  Siasatan SPRM turut mengesan pembabitan lima pegawai kanan itu dengan sindiket pengedaran dadah di negara ini.  Dalam pada itu, Pengarah Jabatan Siasatan Jenayah Narkotik (JSJN) Bukit Aman, Datuk Hussein Omar Khan, memaklumkan empat daripada 10 individu yang ditahan dalam Op Sohor oleh SPRM dipercayai mendalangi sindiket dadah.","KUALA LUMPUR: Tujuh orang termasuk lima pegawai kanan Angkatan Tentera Malaysia (ATM) yang direman bagi membantu siasatan Suruhanjaya Pencegahan Rasuah Malaysia (SPRM) semalam, dipercayai membocorkan maklumat operasi ketenteraan bagi memudahkan aktiviti penyeludupan.",https://www.bharian.com.my/berita/nasional/2025/08/1433628/op-sohor-suspek-disyaki-bocor-maklumat-operasi-tentera-untuk,https://assets.bharian.com.my/images/articles/BH15LANCAR-O_BHfield_image_listing_featured.var_1755245303.jpg,15-08-25 8:08,15-08-25 8:08,Safeek Affendy Razali,Safeek Affendy Razali,en,my,10,Positive,15:33.3
1114,e5db4526-70a5-4482-a18b-e2f342447284,351291052,"Op Sohor: Dua wartawan ditahan, dikenalpasti pemudah cara sindiket penyeludupan","KUALA LUMPUR: Dua wartawan yang ditahan Suruhanjaya Pencegahan Rasuah Malaysia (SPRM) menerusi Op Sohor di sekitar Lembah Klang semalam dipercayai menjadi ejen pemudah cara sindiket penyeludupan.  BH difahamkan, suspek berkenaan disyaki menjadi 'enabler' dalam kegiatan penyeludupan barangan dari jiran itu.  Sumber berkata dua suspek itu pernah menjadi anggota tentera sebelum berkhidmat sebagai wartawan di sebuah portal berita selepas bersara.  ""Ya mereka adalah bekas tentera dan selepas bersara mereka menyertai syarikat media itu.  ""Setakat ini, kita mengesan mereka berhubung dengan pegawai tentera yang ditahan dan percaya mereka mempunyai peranan dalam sindiket berkenaan,"" kata sumber kepada BH, hari ini.  Semalam, BH melaporkan, dua wartawan media dalam talian dan lima pegawai kanan Angkatan Tentera Malaysia (ATM) antara 10 individu yang direman SPRM bermula semalam selepas ditahan menerusi Op Sohor, kelmarin kerana disyaki terbabit sindiket penyeludupan di selatan tanah air.  Tiga lagi adalah seorang pengurus syarikat dan pembantu pentadbiran Persatuan Perubatan Malaysia (MMA) serta seorang wanita warga asing.  Empat lelaki direman tujuh hari sehingga 20 Ogos ini manakala dua lelaki dan seorang wanita direman lima hari sehingga 18 Ogos. Dua lagi lelaki dan seorang wanita warga Indonesia direman tiga hari sehingga hari ini.  Perintah reman dikeluarkan Majistret Irza Zulaikha Rohanuddin selepas permohonan dibuat SPRM di Mahkamah Majistret Putrajaya.  Lima pegawai kanan tentera dan lima orang awam berusia antara 30 hingga 55 tahun itu ditahan di sekitar Lembah Klang menerusi Ops Sohor yang dijalankan Bahagian Perisikan SPRM dengan kerjasama Polis Diraja Malaysia (PDRM), kelmarin.",KUALA LUMPUR: Dua wartawan yang ditahan Suruhanjaya Pencegahan Rasuah Malaysia (SPRM) menerusi Op Sohor di sekitar Lembah Klang semalam dipercayai menjadi ejen pemudah cara sindiket penyeludupan.,https://www.bharian.com.my/berita/kes/2025/08/1433683/op-sohor-dua-wartawan-ditahan-dikenalpasti-pemudah-cara-sindiket,https://assets.bharian.com.my/images/articles/BH15SPRMK-O_BHfield_image_listing_featured.var_1755251324.jpg,15-08-25 9:48,15-08-25 9:48,Ilah Hafiz Aziz,Ilah Hafiz Aziz,en,my,10,Neutral,15:33.4
1135,e5db4526-70a5-4482-a18b-e2f342447284,351291050,Seksyen 233A perlu tangani spam merentas semua platform - Pakar,"KUALA LUMPUR: Suruhanjaya Komunikasi dan Multimedia Malaysia (MCMC) memulakan rundingan awam selama dua minggu bermula 13 Ogos berhubung cadangan Kerangka Peraturan bagi Pesanan Elektronik Komersial Tidak Diingini (UCEM) atau spam, selaras pengenalan Seksyen 233A Akta Komunikasi dan Multimedia 1998 yang diwartakan Februari lalu.  Kerangka peraturan itu bertujuan memperkukuh perlindungan pengguna, menggalakkan pemasaran digital bertanggungjawab serta mewujudkan ekosistem digital yang selamat.  Sepanjang tempoh rundingan sehingga 27 Ogos ini, MCMC mengundang maklum balas daripada semua pihak berkepentingan termasuk industri, pertubuhan masyarakat sivil dan orang awam.  Pakar IT dan Komputer Universiti Malaya, Dr Saaidal Razalli Azzuhri, menyifatkan inisiatif ini sebagai langkah penting, namun menegaskan MCMC masih belum mengemukakan kerangka peraturan terperinci dan memerlukan input daripada pelbagai pihak untuk merangka peraturan yang tepat.  ""Setakat ini tiada kerangka rasmi dibentangkan. Jadi, pandangan saya adalah berdasarkan amalan terbaik antarabangsa dan jangkaan terhadap keperluan mengurus spam di Malaysia,"" katanya ketika dihubungi.  Beliau berkata, Seksyen 233A berpotensi memperluaskan skop kawalan spam dengan meliputi semua bentuk mesej digital tidak diminta, termasuk SMS, e-mel, aplikasi pemesejan dan media sosial.  Menurutnya, walaupun garis panduan terperinci belum diumumkan, syarikat dan individu dijangka perlu mendapatkan persetujuan yang lebih jelas daripada penerima, menyediakan pilihan berhenti melanggan (opt-out) dan mengamalkan ketelusan dalam penghantaran mesej.  Beliau menegaskan, peraturan baharu itu ""mesti"" dirangka bagi menangani spam merentas semua platform secara menyeluruh.  Mengulas mengenai perlindungan pengguna, Dr Saaidal menjangka peraturan tersebut akan mengurangkan risiko pemasaran agresif atau penipuan dengan menghadkan komunikasi tanpa kebenaran, mewajibkan persetujuan dan mengenakan penalti terhadap kandungan yang mengelirukan.  Katanya, amalan pemasaran digital yang bertanggungjawab sepatutnya hanya menghantar mesej kepada penerima yang bersetuju, menyediakan kaedah mudah untuk berhenti melanggan dan memastikan kandungan adalah jujur serta tepat.  Beliau turut berpandangan bahawa pengguna perlu diberikan kaedah lebih mudah untuk melaporkan dan menyekat spam, termasuk melalui alat dan platform standard yang disediakan.  Dari sudut teknologi, katanya, sistem penapisan pintar menggunakan kecerdasan buatan (AI), senarai sekatan (blocklist) yang sentiasa dikemas kini serta senarai putih (whitelist) boleh membantu mengesan spam tanpa menjejaskan mesej sah.  Mengenai kebimbangan penyalahgunaan undang-undang untuk menyekat kebebasan komunikasi, beliau menegaskan perlunya takrif yang jelas dan proses rayuan telus supaya tumpuan kekal kepada spam, bukan ucapan sah.  ""Malaysia mempunyai infrastruktur teknologi dan tenaga mahir yang semakin berkembang, namun pelaburan berterusan dan latihan melibatkan industri, kerajaan dan akademia adalah penting untuk penguatkuasaan yang berkesan,"" katanya.  Beliau berkata, industri seperti e-dagang, telekomunikasi dan perbankan dijangka memperketat amalan pengendalian data, menambah baik senarai pemasaran dan meningkatkan pengurusan persetujuan pengguna.  Bagi perusahaan kecil dan sederhana (PKS), beliau menjangka mungkin ada kos pematuhan tambahan namun ia berpotensi meningkatkan tahap kepercayaan dan keterlibatan pelanggan yang menjadi faktor penting dalam perniagaan masa kini.  Dalam jangka panjang, Dr Saaidal berkata, peraturan itu perlu cukup fleksibel untuk menyesuaikan diri dengan teknologi baharu seperti pemasaran dipacu AI, tetapi memerlukan kemas kini berkala bagi memastikan keberkesanannya.","KUALA LUMPUR: Suruhanjaya Komunikasi dan Multimedia Malaysia (MCMC) memulakan rundingan awam selama dua minggu bermula 13 Ogos berhubung cadangan Kerangka Peraturan bagi Pesanan Elektronik Komersial Tidak Diingini (UCEM) atau spam, selaras pengenalan Seksyen 233A Akta Komunikasi dan Multimedia 1998 yang diwartakan Februari lalu.",https://www.bharian.com.my/berita/nasional/2025/08/1433681/seksyen-233a-perlu-tangani-spam-merentas-semua-platform-pakar,https://assets.bharian.com.my/images/listing-featured/mcmc-ucem.jpg,15-08-25 9:48,15-08-25 9:48,Muhamad Shaifullah Tayep,Muhamad Shaifullah Tayep,en,my,10,Positive,15:35.3
1097,e5db4526-70a5-4482-a18b-e2f342447284,351255164,SPRM kesan 4 syarikat bersekongkol dengan pegawai kanan ATM,"PETALING JAYA : Sepuluh termasuk lima pegawai kanan Angkatan Tentera Malaysia (ATM) dan dua wartawan yang direman Suruhanjaya Pencegahan Rasuah Malaysia (SPRM) dipercayai telah membocorkan maklumat operasi ketenteraan bagi memastikan aktiviti penyeludupan di selatan tanah air dijalankan tanpa gangguan penguat kuasa. Kata Ketua Pesuruhjaya SPRM, Tan Sri Azam Baki, terdapat penglibatan empat syarikat dalam aktiviti penyeludupan barangan larangan seperti dadah, rokok serta barang-barang lain dengan kesemua yang ditahan. Katanya, jumlah…  Sila Log Masuk atau Langgan untuk membaca berita sepenuhnya","PETALING JAYA : Sepuluh termasuk lima pegawai kanan Angkatan Tentera Malaysia (ATM) dan dua wartawan yang direman Suruhanjaya Pencegahan Rasuah Malaysia (SPRM) dipercayai telah membocorkan maklumat operasi ketenteraan bagi memastikan aktiviti penyeludupan di selatan tanah air dijalankan tanpa gangguan penguat kuasa. Kata Ketua Pesuruhjaya SPRM, Tan Sri Azam Baki, terdapat penglibatan empat syarikat dalam aktiviti ... Read more   The post SPRM kesan 4 syarikat bersekongkol dengan pegawai kanan ATM  appeared first on Utusan Malaysia.",https://www.utusan.com.my/nasional/2025/08/sprm-kesan-4-syarikat-bersekongkol-dengan-pegawai-kanan-atm/,http://www.utusan.com.my/wp-content/uploads/2025/07/PHOTO-2025-07-03-21-28-03.jpeg,15-08-25 7:25,15-08-25 7:25,MASZUREEN HADZMAN,MASZUREEN HADZMAN,ms,MY,10,Neutral,15:31.9
1119,e5db4526-70a5-4482-a18b-e2f342447284,351208458,ASEAN perlu mekanisme menyeluruh majukan Selat Melaka,"Kita memahami Selat Melaka menempatkan diri sebagai nadi utama perdagangan maritim dunia, menghubungkan Lautan Hindi dengan Laut China Selatan. Kepentingannya tidak hanya terletak pada laluan minyak dan kargo, tetapi turut menyalurkan dinamika geostrategik yang mempengaruhi keseimbangan kuasa di Asia Tenggara.   Bagi negara jiran seperti Indonesia, Malaysia dan Singapura, Selat Melaka bukan sekadar saluran air, tetapi juga simbol kerjasama dan persaingan serentak.   Memahami kepentingan kerjasama di Selat Melaka antara Malaysia dan Indonesia itulah, Centre for Health Politics and Management Universitas Sumatera Utara (UCHPOLM USU) dan Universiti Pertahanan Nasional Malaysia (UPNM) menganjurkan forum antarabangsa dalam pascaijazah Diploma in Strategic and Defence Studies Programme (NDUM-MAFSC) 2025 di Medan, Indonesia pada 29 Julai lalu.    Sebanyak 107 mejar jeneral dari UPNM dan diplomat pelbagai negara serta jemputan penting hadir mengikuti forum yang bersepakat mengenai erti penting keberadaan dan peranan Selat Melaka dalam diplomasi dan pembangunan serantau.   Pendapat ini disampaikan sebagai sebahagian pelaksanaan kerjasama diplomasi dan pembangunan strategik antara kedua-dua universiti. Pada forum itu, saya menyampaikan keberadaan dan kepentingan Selat Melaka setidaknya dapat dianalisis dalam beberapa keadaan.   Pertama, Selat Melaka adalah laluan terpendek untuk penghantaran minyak dari Asia Barat ke negara pengguna Asia Timur.   Kedua, cengkaman kuasa besar seperti China melalui String of Pearls dan kerangka Indo-Pasifik Amerika Syarikat (AS) menambah ketegangan strategik.   Ketiga, Inisiatif Act East India dan pembiayaan pelabuhan Jepun menegaskan kepentingan akses dan keamanan laluan.   Kepelbagaian inisiatif ini menuntut jalinan diplomasi yang lebih kukuh serta kerjasama berkala untuk memastikan Selat Melaka tidak terjerumus ke dalam konfrontasi kuasa besar.   Dari sudut peluang ekonomi dan infrastruktur, pelabuhan di Selat Melaka terus mengalami transformasi pesat. Pelan Tuas Mega Port di Singapura yang menyasarkan 65 juta unit kontena bersamaan 20 kaki (TEU) menjelang 2030 menunjukkan daya saing serantau. Malaysia pula memperluas Tanjung Pelepas, manakala Indonesia memacu kawasan Batam-Karimun untuk menampung lebihan lalu lintas.   Pelaburan swasta oleh PSA International, Hutchison Port Holdings dan APM Terminals menjana ekosistem logistik bersepadu, iaitu pertama, pelabuhan berskala mega mengurangkan kos penghantaran; kedua, teknologi automasi mempercepat pemunggahan dan pemuatan serta ketiga, taman logistik multimodal memacu pertumbuhan industri hiliran.   Perkukuh jaringan perdagangan intra-Asia    Kesemua ini membuka ruang bagi ekonomi tempatan berkembang, sekali gus memperkukuh jaringan perdagangan intra-Asia.   Dalam konteks cabaran alam sekitar dan keselamatan maritim, pembangunan pantas juga menimbulkan tekanan ekologi. Perubahan guna tanah merosakkan bakau, terumbu karang dan habitat perikanan.   Data satelit menandakan pengurangan 30 peratus tutupan bakau di Kepulauan Riau sejak 2005, menjejaskan perlindungan pantai dan mata pencarian komuniti tempatan.   Sementara itu, bahaya pelayaran seperti tumpahan minyak akibat pelanggaran kapal atau sedang menjalankan lightering masih berleluasa. Dari 2010 hingga 2020, lebih 130 insiden terhempas atau terlanggar direkodkan, menimbulkan bencana alam dan gangguan dagangan.   Isu keselamatan lanun dan rompakan kecil turut memerlukan tindakan menyeluruh. Walaupun kes pembajakan besar berkurangan, The Regional Cooperation Agreement on Combating Piracy and Armed Robbery against Ships in Asia (ReCAAP) mencatatkan 52 insiden rompakan pada 2022, mendedahkan keperluan memperkuat kerjasama antara agensi perikanan, Agensi Penguatkuasaan Maritim Malaysia dan tentera laut.   Dari perspektif dinamik tadbir urus dan kepentingan multilateral, ASEAN menyediakan platform dialog seperti ASEAN Regional Forum dan Expanded ASEAN Maritime Forum, namun masih belum menyelaraskan undang-undang dan prosedur.   Kontroversi kutipan yuran transit antara Malaysia dan Singapura serta hak pemeriksaan Indonesia di bawah Akta Keselamatan Maritim 2003 menunda perkembangan rondaan bersama dan protokol alam sekitar.   Kepentingan kuasa besar menambah cabaran. Projek Melaka Gateway oleh China menimbulkan kebimbangan kedaulatan, manakala AS dan Jepun menghulurkan pinjaman dan geran kepada Port Klang dan Sabang.   Justeru, mekanisme tadbir urus berbilang pihak perlu dibentuk segera dengan beberapa cadangan utama dikemukakan.   Pertama, penubuhan Suruhanjaya Selat Melaka untuk memudahkan perkongsian maklumat domain maritim dan tindakan sungguh terhadap insiden.   Kedua, dana kemampanan Selat Melaka, dibiayai oleh levi tonase, untuk restorasi habitat, kesiapsiagaan kecemasan dan pembangunan kapasiti.   Ketiga, protokol standard bagi pemeriksaan alam sekitar serta sistem Vessel Traffic Service (VTS) serantau untuk meminimumkan risiko pelanggaran dan tumpahan.   Langkah ini berpotensi menghasilkan kerjasama berkekalan, bukan sahaja antara tiga negara liputan, tetapi juga pengguna laluan global.   Secara keseluruhannya, Selat Melaka berdiri di persimpangan antara peluang ekonomi dan kerentanan keselamatan. Pembangunan pelabuhan, koridor tenaga dan rantaian nilai memberi seribu satu manfaat, tetapi mesti disertai kesedaran alam sekitar dan koordinasi keselamatan yang padu.   Melalui kerjasama strategik UCHPOLM USU dan UPNM, pandangan ini menggesa agar dimensi diplomasi dan tadbir urus multilateral diperhebat. Hanya melalui mekanisme komprehensif dan berkongsi tanggungjawab, Selat Melaka akan kekal sebagai model pembangunan lestari dan selamat bagi rantau Asia Tenggara serta komuniti antarabangsa.   Penulis adalah Pensyarah Kanan Bahagian Politik merangkap Setiausaha Eksekutif UCHPOLM Universitas Sumatera Utara (USU) dan Pengarah Centre for Political Analysis Malaysia-Indonesia (CPAMIN)   Semua artikel penulis tamu adalah pendapat peribadi, bukan pendirian rasmi BH","Kita memahami Selat Melaka menempatkan diri sebagai nadi utama perdagangan maritim dunia, menghubungkan Lautan Hindi dengan Laut China Selatan. Kepentingannya tidak hanya terletak pada laluan minyak dan kargo, tetapi turut menyalurkan dinamika geostrategik yang mempengaruhi keseimbangan kuasa di Asia Tenggara.",https://www.bharian.com.my/rencana/lain-lain/2025/08/1433493/asean-perlu-mekanisme-menyeluruh-majukan-selat-melaka,https://assets.bharian.com.my/images/articles/selatmelakau_BHfield_image_listing_featured.var_1755225622.jpg,15-08-25 2:40,15-08-25 2:40,Dr Warjio,Dr Warjio,en,my,10,Negative,15:33.9
1129,e5db4526-70a5-4482-a18b-e2f342447284,351208446,Op Sohor: Wartawan direman pernah berkhidmat dengan ATM,"KUALA LUMPUR: Dua wartawan yang direman Suruhanjaya Pencegahan Rasuah Malaysia (SPRM) bersama 10 individu disyaki terbabit sindiket penyeludupan di selatan tanah air, dipercayai pernah berkhidmat dalam Angkatan Tentera Malaysia (ATM).  Sumber berkata, kedua-duanya sudah bersara daripada tentera dan berkhidmat sebagai wartawan di sebuah agensi media dalam talian.  ""Peranan kedua-duanya belum dapat dipastikan memandangkan siasatan SPRM masih berjalan,"" katanya.  Semalam, SPRM menahan reman 10 individu termasuk lima pegawai kanan ATM dan dua wartawan agensi media dalam talian, yang disyaki terbabit sindiket penyeludupan di selatan tanah air.  Turut direman ialah seorang pengurus syarikat dan pembantu pentadbiran di Persatuan Perubatan Malaysia (MMA) serta seorang wanita warga asing.  Empat suspek lelaki direman tujuh hari sehingga 20 Ogos ini, dua lelaki dan seorang wanita direman lima hari sehingga 18 Ogos manakala dua lelaki dan seorang wanita warga Indonesia direman tiga hari sehingga hari ini.  Perintah reman dikeluarkan Majistret Irza Zulaikha Rohanuddin selepas permohonan dibuat SPRM di Mahkamah Majistret Putrajaya.  Lima pegawai kanan tentera dan lima orang awam berusia antara 30 hingga 55 tahun itu ditahan di sekitar Lembah Klang menerusi Ops Sohor yang dijalankan Bahagian Perisikan SPRM dengan kerjasama Polis Diraja Malaysia (PDRM), kelmarin.","KUALA LUMPUR: Dua wartawan yang direman Suruhanjaya Pencegahan Rasuah Malaysia (SPRM) bersama 10 individu disyaki terbabit sindiket penyeludupan di selatan tanah air, dipercayai pernah berkhidmat dalam Angkatan Tentera Malaysia (ATM).",https://www.bharian.com.my/berita/nasional/2025/08/1433499/op-sohor-wartawan-direman-pernah-berkhidmat-dengan-atm,https://assets.bharian.com.my/images/articles/BH15WARTAWAN-O_BHfield_image_listing_featured.var_1755226271.jpg,15-08-25 2:51,15-08-25 2:51,Nor Azizah Mokhtar,Nor Azizah Mokhtar,en,my,10,Positive,15:34.8
1048,099ed3b3-c687-4ae9-b814-109392d1143a,351154808,Penjawat awam paling ramai ditahan terima rasuah dalam sedekad lalu,"Majoriti individu yang diberkas bagi kesalahan beri dan terima rasuah dalam tempoh sedekad lalu terdiri daripada individu berusia 40 tahun dan ke bawah, menurut Azalina Othman Said. PETALING JAYA: Golongan penjawat awam mendominasi statistik tangkapan bagi kesalahan menerima rasuah antara 2015 hingga Jun tahun ini, Dewan Rakyat diberitahu hari ini. Memetik statistik Suruhanjaya Pencegahan Rasuah Malaysia (SPRM), Menteri di Jabatan Perdana Menteri (Undang-undang dan Reformasi Institusi) Azalina Othman Said berkata, 2,965 penjawat awam diberkas atas kesalahan menerima rasuah sepanjang sedekad lalu. Sebagai perbandingan, 1,101 individu daripada sektor swasta turut ditahan atas kesalahan serupa, diikuti oleh orang awam (680), kakitangan syarikat berkaitan kerajaan (GLC) (119) dan 31 ahli politik. Bagaimanapun, katanya, bagi kesalahan memberi rasuah, orang awam mencatatkan angka tangkapan tertinggi, iaitu seramai 1,061 orang, diikuti oleh sektor swasta (511), syarikat berkaitan kerajaan (64), penjawat awam (47) dan ahli politik (enam). Majoriti individu yang diberkas bagi kedua-dua kesalahan tersebut adalah mereka yang berusia 40 tahun dan ke bawah, kata Azalina menjawab soalan Khairil Nizam Khirudin (PN-Jerantut) yang memohon perincian mengenai pecahan tangkapan kes rasuah bagi tempoh 10 tahun lalu. Pada November lepas, Ketua Pesuruhjaya Suruhanjaya Pencegahan Rasuah Malaysia (SPRM) Azam Baki mendedahkan, kira-kira 44% daripada tangkapan oleh agensi itu terdiri daripada penjawat awam. Menurut Kongres Kesatuan Pekerja-pekerja Di Dalam Perkhidmatan Awam (Cuepacs) awal tahun ini, terdapat penjawat awam yang terpaksa menerima suapan disebabkan tekanan pihak tertentu. Perkara itu didedahkan oleh setiausaha agungnya, Abdul Rahman Nordin ketika mengulas skor Malaysia yang kekal pada 50 mata dan ranking ke-57 dalam Indeks Persepsi Rasuah (CPI) 2024.","Menteri undang-undang Azalina Othman Said berkata, 2,965 penjawat awam ditahan kerana terima rasuah dalam tempoh itu.",https://www.freemalaysiatoday.com/category/bahasa/tempatan/2025/08/14/penjawat-awam-paling-ramai-ditahan-terima-rasuah-dalam-sedekad-lalu,"https://www.freemalaysiatoday.com/cdn-cgi/image/quality=75,format=auto,fit=scale-down,dpr=1,width=1600,height=1000/https://media.freemalaysiatoday.com/wp-content/uploads/2025/08/5d11b953-3-rasuah-money-fmt-070825.webp",14-08-25 15:46,14-08-25 15:46,FMT Reporters,FMT Reporters,en,my,10,Neutral,43:03.4
1054,099ed3b3-c687-4ae9-b814-109392d1143a,351074744,"7 termasuk enam pengurus direman berkait tuntutan palsu bekalan makanan, minuman di Melaka","KUALA LUMPUR: Suruhanjaya Pencegahan Rasuah Malaysia (SPRM) menahan reman enam pengurus syarikat dan seorang pegawai penerangan pihak berkuasa tempatan di negeri ini kerana dipercayai terbabit dengan tuntutan palsu bagi pembekalan makanan dan minum berjumlah hampir RM140,000.  Majistret N Sivashangari membenarkan semua suspek direman selama lima hari sehingga 18 Ogos ini selepas permohonan dibuat SPRM di Mahkamah Majistret Ayer Keroh, pagi tadi.  Menurut sumber, semua suspek yang terdiri daripada empat lelaki dan tiga wanita berusia lingkungan 30 hingga 50-an itu ditahan di Pejabat SPRM Melaka sekitar jam 11 pagi hingga 12.30 tengah hari semalam ketika hadir memberi keterangan.  ""Berdasarkan maklumat awal yang diterima, terdapat beberapa syarikat yang menerima kerja pembekalan makanan dan minuman telah mengemukakan tuntutan palsu kepada Jabatan Penerangan Melaka kononnya bagi program diadakan sekitar 2024.  ""Syarikat-syarikat ini disyaki mengemukakan 81 invois yang disyaki mengandungi butiran palsu membabitkan tuntutan hampir RM140,000 sedangkan pembekalan itu tidak pernah dilaksanakan,"" katanya.  Sementara itu, Pengarah SPRM Melaka, Adi Supian Shafie ketika dihubungi mengesahkan penahanan itu dan berkata kes disiasat di bawah Seksyen 18 Akta SPRM 2009.","KUALA LUMPUR: Suruhanjaya Pencegahan Rasuah Malaysia (SPRM) menahan reman enam pengurus syarikat dan seorang pegawai penerangan pihak berkuasa tempatan di negeri ini kerana dipercayai terbabit dengan tuntutan palsu bagi pembekalan makanan dan minum berjumlah hampir RM140,000.",https://www.bharian.com.my/berita/kes/2025/08/1433407/7-termasuk-enam-pengurus-direman-berkait-tuntutan-palsu-bekalan-makanan,https://assets.bharian.com.my/images/articles/BH14SPRMK-O_BHfield_image_listing_featured.var_1755179637.jpg,14-08-25 13:54,14-08-25 13:54,Mahani Ishak,Mahani Ishak,en,my,10,Positive,43:03.7
1071,099ed3b3-c687-4ae9-b814-109392d1143a,351074740,Pasangan suami isteri di Sabah didakwa kemuka tuntutan palsu lebih RM3.6 juta,"KOTA KINABALU: Sepasang suami isteri yang juga ahli perniagaan didakwa di Mahkamah Sesyen di sini atas pertuduhan mengemukakan tuntutan palsu berkaitan pembekalan mesin dan pensijilan bagi Program Bantuan Industri Kecil dan Sederhana bernilai lebih RM3.6 juta kepada Jabatan Pembangunan dan Penyelidikan Perindustrian (DIDR).  Anita Mohamed, 54, dan Ang Ka Fat @ Kenny, 57, bagaimanapun mengaku tidak bersalah selepas pertuduhan dibacakan di hadapan Hakim Jason Juga.  Bagi pertuduhan pertama, mereka didakwa bersubahat dengan pengurus sebuah syarikat untuk menyerahkan satu set dokumen bersama 12 dokumen sokongan Delivery Order mengandungi butiran palsu iaitu tuntutan perkhidmatan pensijilan MeSTI dan Halal dalam industri makanan untuk usahawan di bawah Program Bantuan IKS (BAIKS) Sabah 2022 termasuk kerja-kerja renovasi bernilai RM500,000 sedangkan perkhidmatan itu tidak dilaksanakan.  Bagi pertuduhan kedua, mereka didakwa melakukan kesalahan sama membabitkan satu set dokumen bersama 45 dokumen sokongan Delivery Order mengandungi butiran palsu, iaitu tuntutan perkhidmatan pensijilan MeSTI, My Food Tag dan Halal dalam industri makanan untuk usahawan di bawah BAIKS Sabah 2023 termasuk kerja-kerja renovasi bernilai RM2.7 juta.  Mereka didakwa mengikut Seksyen 28(1)(c) Akta Suruhanjaya Pencegahan Rasuah Malaysia (SPRM) 2009 dibaca bersama Seksyen 18 akta sama dan boleh dihukum di bawah Seksyen 24(2) akta berkenaan.  Seksyen itu memperuntukkan hukuman maksimum penjara 20 tahun dan denda lima kali nilai butiran palsu atau RM10,000 mengikut mana lebih tinggi, jika sabit kesalahan.  Pasangan itu juga didakwa mengemukakan satu set dokumen invois sebuah syarikat lain bersama 13 dokumen sokongan Delivery Order mengandungi butiran palsu membabitkan tuntutan pembekalan 11 unit Machine Retort 100 liter, dua unit Machine Retort 150 liter, pendaftaran dan kelulusan daripada Jabatan Keselamatan dan Kesihatan Pekerjaan (JKKP), ujian hidrostatik oleh JKKP serta pendaftaran premis bagi 13 unit bernilai RM414,400 sedangkan ia tidak dilaksana.  Mereka didakwa mengikut Seksyen 18 Akta SPRM 2009 yang boleh dihukum di bawah Seksyen 24(2) akta sama dibaca bersama Seksyen 34 Kanun Keseksaan.  Bagi pertuduhan pertama dan kedua, mahkamah menetapkan jaminan sebanyak RM20,000 dengan deposit RM3,000 serta seorang penjamin tempatan bagi setiap tertuduh serta tambahan jaminan RM20,000 dengan deposit RM3,000 dan syarat sama bagi pertuduhan bersama.   Mahkamah turut mengenakan syarat tambahan termasuk melapor diri di pejabat SPRM setiap dua bulan, menyerahkan pasport kepada mahkamah dan tertuduh tidak dibenarkan mengganggu saksi pendakwaan serta menetapkan 23 Sept ini untuk sebutan semula kes.  Peguam Azhier Farhan Arisin mewakili Anita dan Ang manakala pendakwaan dikendalikan Pegawai Pendakwa SPRM, Dzulkarnain Rousan Hasbi.",KOTA KINABALU: Sepasang suami isteri yang juga ahli perniagaan didakwa di Mahkamah Sesyen di sini atas pertuduhan mengemukakan tuntutan palsu berkaitan pembekalan mesin dan pensijilan bagi Program Bantuan Industri Kecil dan Sederhana bernilai lebih RM3.6 juta kepada Jabatan Pembangunan dan Penyelidikan Perindustrian (DIDR).,https://www.bharian.com.my/berita/kes/2025/08/1433417/pasangan-suami-isteri-di-sabah-didakwa-kemuka-tuntutan-palsu-lebih-rm36,https://assets.bharian.com.my/images/articles/Bh14SUAMI-O_BHfield_image_listing_featured.var_1755181096.jpg,14-08-25 14:18,14-08-25 14:18,BERNAMA,BERNAMA,en,my,10,Neutral,43:04.3
1084,e5db4526-70a5-4482-a18b-e2f342447284,350980702,Magma selesai laksana pengurangan modal RM379 juta,"KUALA LUMPUR: Magma Group Berhad (Magma) mengumumkan kejayaan melaksanakan pengurangan modal berjumlah RM379.2 juta, sekali gus mengukuhkan kedudukan kewangan syarikat bagi menyokong agenda pengembangan pada masa hadapan.  Pelaksanaan langkah itu disahkan selepas penyerahan perintah termeterai Mahkamah Tinggi Malaya kepada Suruhanjaya Syarikat Malaysia, susulan kelulusan Resolusi Khas pada Mesyuarat Agung Luar Biasa (EGM) pada 21 Mac lalu.  Melalui pengurangan itu, modal saham terbitan Magma berkurangan daripada RM669.15 juta kepada RM289.94 juta, tanpa perubahan kepada jumlah saham terbitan yang kekal pada 1.68 bilion unit. Langkah ini tidak menjejaskan pegangan ekuiti pemegang saham sedia ada.  Pengarah Urusan Kumpulan merangkap Ketua Pegawai Eksekutif Kumpulan Magma, Datuk Seri Thomas Liang Chee Fong, berkata pengurangan modal menandakan fasa penting dalam transformasi syarikat.  ""Dengan kunci kira-kira yang lebih kukuh, kami bersedia mempercepatkan pelancaran usaha sama CHAGEE, membuka potensi bank tanah di Mont Kiara dan meneroka peluang bernilai tinggi dalam sektor perhotelan serta pembangunan hartanah, dengan sokongan pemegang saham yang mampan,"" katanya.  Beliau menegaskan pengurangan modal ini tidak melibatkan pembatalan saham atau perubahan struktur pemegangan, sebaliknya meningkatkan kecekapan kewangan melalui asas modal yang lebih ramping.  Dengan penyelesaian itu, Magma merancang untuk memperluas jejak perniagaan F&B gaya hidup, mengembangkan portfolio hospitaliti dan memaksimumkan nilai aset hartanah, seterusnya mengukuhkan kedudukan sebagai pemain dinamik dalam sektor perhotelan, pembangunan hartanah dan F&B di Malaysia.","KUALA LUMPUR: Magma Group Berhad (Magma) mengumumkan kejayaan melaksanakan pengurangan modal berjumlah RM379.2 juta, sekali gus mengukuhkan kedudukan kewangan syarikat bagi menyokong agenda pengembangan pada masa hadapan.",https://www.bharian.com.my/bisnes/korporat/2025/08/1433294/magma-selesai-laksana-pengurangan-modal-rm379-juta,https://assets.bharian.com.my/images/articles/bizh-magme_BHfield_image_listing_featured.var_1755161052.jpg,14-08-25 8:44,14-08-25 8:44,NULL,,en,my,10,Positive,15:30.7
1065,099ed3b3-c687-4ae9-b814-109392d1143a,350980648,Op Sohor: 2 wartawan antara 10 direman termasuk 5 pegawai kanan ATM,"KUALA LUMPUR: Dua wartawan antara 10 individu termasuk lima pegawai kanan Angkatan Tentera Malaysia (ATM) yang direman Suruhanjaya Pencegahan Rasuah Malaysia (SPRM) bermula hari ini selepas ditahan menerusi Op Sohor, semalam.  Turut direman seorang pengurus syarikat, seorang pembantu pentadbiran di Persatuan Perubatan Malaysia (MMA) dan seorang wanita warga asing berhubung siasatan kegiatan sindiket penyeludupan di selatan tanah air.  Difahamkan, dua wartawan itu bertugas di agensi media secara dalam talian.  Sumber berkata, empat suspek lelaki direman tujuh hari sehingga 20 Ogos ini, dua lelaki dan seorang wanita pula direman dua hari sehingga Isnin ini, manakala dua lelaki dan seorang wanita warga Indonesia direman tiga hari sehingga 15 Ogos.  Perintah reman dikeluarkan Majistret Irza Zulaikha Rohanuddin selepas permohonan dibuat SPRM di Mahkamah Majistret Putrajaya, pagi tadi.  ""Pegawai kanan perisikan tentera itu dipercayai bersubahat dan membocorkan maklumat operasi kepada sindiket penyeludupan bagi mengelak sindiket terbabit daripada dikenakan tindakan.  ""Barang seludup yang dibawa masuk ke negara ini membabitkan dadah dan rokok serta barangan lain dari negara jiran membabitkan nilai barangan seludup kira-kira RM5 juta sebulan,"" katanya.  Sumber berkata, hasil risikan yang dijalankan selama 12 bulan mendapati, sindiket ini dipercayai membayar rasuah antara RM30,000 hingga RM50,000 kepada pegawai kanan tentera berkenaan setiap kali menyeludup masuk barangan itu.  ""Rangkaian pembabitan pegawai kanan tentera itu dalam sindiket berkenaan adalah besar dan kompleks.  ""Pada operasi Rabu itu, SPRM turut menemui sejumlah wang tunai lebih RM63,000, beberapa bungkusan dipercayai dadah, alat penimbang dan penyukat, minuman keras serta senjata api tiruan,"" katanya.  Sementara itu, Pengarah Kanan Bahagian Perisikan SPRM, Datuk Saiful Ezral Arifin, ketika dihubungi mengesahkan mengenai penahanan berkenaan dan berkata, kes disiasat berkaitan jenayah rasuah dan aktiviti pengubahan wang haram.","KUALA LUMPUR: Dua wartawan antara 10 individu termasuk lima pegawai kanan Angkatan Tentera Malaysia (ATM) yang direman Suruhanjaya Pencegahan Rasuah Malaysia (SPRM) bermula hari ini selepas ditahan menerusi Op Sohor, semalam.",https://www.bharian.com.my/berita/nasional/2025/08/1433339/op-sohor-2-wartawan-antara-10-direman-termasuk-5-pegawai-kanan-atm,https://assets.bharian.com.my/images/articles/bh14wartawan-o_BHfield_image_listing_featured.var_1755165922.jpg,14-08-25 10:05,14-08-25 10:05,Nor Azizah Mokhtar,Nor Azizah Mokhtar,en,my,10,Neutral,43:04.1
1067,099ed3b3-c687-4ae9-b814-109392d1143a,350934870,Suami isteri mengaku tak bersalah buat tuntutan palsu lebih RM3.6 juta,"KOTA KINABALU: Dua ahli perniagaan didakwa di Mahkamah Khas Rasuah di sini, hari ini atas pertuduhan mengemukakan tuntutan palsu membabitkan pembekalan mesin dan pensijilan di bawah Program Bantuan Industri Kecil dan Sederhana (IKS) bernilai lebih RM3.6 juta.  Tuntutan palsu itu didakwa dikemukakan kepada Jabatan Pembangunan Perindustrian dan Penyelidikan (DIDR) pada 2022 dan 2023.   Tertuduh, Anita Mohamed, 54, dan Ang Ka Fat @ Kenny, 57, yang juga suami isteri, mengaku tidak bersalah terhadap pertuduhan masing-masing di hadapan Hakim Mahkamah Sesyen Jason Juga.  Anita dan Ang masing-masing berdepan dua pertuduhan berasingan dan satu pertuduhan bersama.  Bagi pertuduhan pertama, Anita dan Ang didakwa bersubahat dengan seorang pengurus syarikat mengemukakan satu set dokumen mengandungi butiran palsu, iaitu tuntutan bagi perkhidmatan pensijilan MeSTI dan Halal dalam industri makanan untuk usahawan di bawah Program Bantuan IKS Sabah (BAIKS) 2022, termasuk kerja-kerja pengubahsuaian bernilai RM500,000, sedangkan perkhidmatan tersebut tidak pernah dilaksanakan.  Bagi pertuduhan kedua, kedua-dua tertuduh didakwa melakukan kesalahan sama dengan mengemukakan satu set dokumen mengandungi butiran palsu, iaitu tuntutan bagi pensijilan MeSTI, My Food Tag dan Halal di bawah BAIKS 2023, termasuk kerja-kerja pengubahsuaian bernilai RM2.7 juta, yang juga tidak pernah dilaksanakan.  Kedua-dua pertuduhan itu dilakukan di bawah Seksyen 28(1)(c) Akta Suruhanjaya Pencegahan Rasuah Malaysia (SPRM) 2009 dibaca bersama Seksyen 18 akta sama dan boleh dihukum di bawah Seksyen 24(2). Peruntukan itu membawa hukuman penjara maksimum 20 tahun dan denda tidak kurang lima kali ganda nilai butiran palsu atau RM10,000, mengikut mana-mana yang lebih tinggi, jika sabit kesalahan.  Bagi pertuduhan bersama, pasangan itu didakwa bersama-sama mengemukakan satu invois daripada syarikat lain bertarikh 7 November 2023, bersama 13 dokumen pesanan penghantaran (Delivery Order) sokongan yang mengandungi butiran palsu.  Tuntutan tersebut membabitkan pembekalan 11 unit mesin retort berkapasiti 100 liter, dua unit mesin retort berkapasiti 150 liter, pendaftaran dan kelulusan daripada Jabatan Keselamatan dan Kesihatan Pekerjaan (DOSH), ujian hidrostatik oleh DOSH, serta pendaftaran premis untuk 13 unit bernilai RM414,400 — yang kesemuanya tidak pernah dilaksanakan.  Bagi kesalahan ini, pasangan itu didakwa di bawah Seksyen 18 Akta SPRM 2009 yang boleh dihukum di bawah Seksyen 24(2) akta sama, dibaca bersama Seksyen 34 Kanun Keseksaan.  Mahkamah menetapkan 23 September untuk pengurusan kes pra-perbicaraan.  Bagi pertuduhan pertama dan kedua, mahkamah membenarkan ikat jamin RM20,000 dengan deposit RM3,000 dan seorang penjamin tempatan bagi setiap tertuduh. Bagi pertuduhan bersama, ikat jamin juga ditetapkan pada RM20,000 dengan deposit RM3,000 dan seorang penjamin tempatan.  Mahkamah turut mengenakan syarat tambahan, termasuk melaporkan diri di pejabat SPRM setiap dua bulan, menyerahkan pasport kepada mahkamah, dan tidak menghubungi saksi pendakwaan sehingga kes selesai. Kegagalan mematuhi syarat boleh menyebabkan ikat jamin dibatalkan.  Pegawai pendakwa SPRM, Dzulkarnain Rousan Hasbi, yang mewakili Timbalan Pendakwa Raya Rustam Sanim, mengendalikan pendakwaan manakala Anita dan Ang diwakili peguam Azhier Farhan Arisin.","KOTA KINABALU: Dua ahli perniagaan didakwa di Mahkamah Khas Rasuah di sini, hari ini atas pertuduhan mengemukakan tuntutan palsu membabitkan pembekalan mesin dan pensijilan di bawah Program Bantuan Industri Kecil dan Sederhana (IKS) bernilai lebih RM3.6 juta.",https://www.bharian.com.my/berita/kes/2025/08/1433266/suami-isteri-mengaku-tak-bersalah-buat-tuntutan-palsu-lebih-rm36-juta,https://assets.bharian.com.my/images/articles/BH14PAROK_BHfield_image_listing_featured.var_1755157482.jpg,14-08-25 7:44,14-08-25 7:44,Ersie Anjumin,Ersie Anjumin,en,my,10,Positive,43:04.2
1149,e5db4526-70a5-4482-a18b-e2f342447284,350851070,"MCMC turunkan 82,076 kandungan tak bermoral sejak 19 bulan lalu - Menteri","KUALA LUMPUR: Sebanyak 82,076 kandungan tidak bermoral yang dikenal pasti melanggar peruntukan Akta Komunikasi dan Multimedia Malaysia [Akta 588] serta undang-undang sedia ada yang lain sudah diturunkan sejak 1 Januari 2022 sehingga 1 Julai tahun ini.  Menteri Komunikasi, Datuk Fahmi Fadzil, berkata kerajaan melalui Suruhanjaya Komunikasi dan Multimedia Malaysia (MCMC) juga melaksanakan tapisan serta sekatan aplikasi yang menawarkan  perkhidmatan tidak bermoral di platform seperti Google Play dan Apple Store.   Namun, katanya, kawalan ke atas aplikasi dipaparkan di platform itu masih tertakluk kepada dasar dan peraturan ditetapkan oleh penyedia platform berkenaan, memandangkan kedua-dua platform itu dimiliki oleh syarikat asing yang beroperasi di luar negara.  ""Justeru, kerajaan mengambil pendekatan alternatif dalam menangani isu ini dengan mempergiatkan inisiatif kesedaran di segenap peringkat bagi mendidik masyarakat dalam aspek kawalan kendiri dan seterusnya menerapkan kemahiran bagi melindungi diri daripada ancaman kemudaratan dalam talian.   ""MCMC melaksanakan keperluan pelesenan bagi penyedia perkhidmatan pesanan internet dan media sosial yang memenuhi keperluan pelesenan, untuk memohon dan mendapatkan Lesen Kelas Pemberi Perkhidmatan Aplikasi (ASP(C)) di bawah Akta 588 bermula 1 Januari lalu.   ""Langkah ini untuk memastikan setiap penyedia perkhidmatan memikul tanggungjawab statutori dalam menguruskan operasi mereka dengan lebih baik di negara ini termasuk menangani secara efektif kandungan mudarat, terutamanya kanak-kanak,""katanya dalam jawapan bertulis disiarkan di laman sesawang Parlimen semalam.  Beliau berkata demikian bagi menjawab soalan Muhammad Ismi Mat Taib (PN-Parit) yang meminta Menteri Komunikasi menyatakan usaha diambil oleh kementeriannya untuk menangani kewujudan aplikasi dalam media sosial yang menawarkan perkhidmatan tidak bermoral kepada pengguna.  Fahmi berkata, kerajaan juga menggubal Akta Keselamatan Dalam Talian 2025 [Akta 866] bagi meningkatkan dan menggalakkan keselamatan dalam talian di negara ini untuk mengawal selia kandungan memudaratkan dan mengadakan peruntukan bagi kewajipan serta obligasi bagi penyedia pemberi perkhidmatan aplikasi, pemberi perkhidmatan aplikasi kandungan dan pemberi perkhidmatan rangkaian.   ""MCMC sedang membangunkan instrumen subsidiari di bawah Akta 866, di mana peraturan dan kod yang sedang dibangunkan oleh MCMC turut memberi tumpuan kepada isu-isu berkaitan perlindungan kanak–kanak dalam talian dan pengurusan risiko.  ""Menyedari hakikat bahawa keselamatan dalam talian tidak hanya menjadi kewajipan kerajaan semata-mata, MCMC juga melancarkan Kempen Internet Selamat pada 21 Januari lalu bertujuan  meningkatkan kesedaran orang ramai mengenai keselamatan dalam talian bagi mengelak menjadi mangsa jenayah dalam talian dan seterusnya mewujudkan persekitaran dalam talian yang lebih selamat.  ""Kempen ini akan dilaksanakan di 10,000 sekolah, institusi pengajian tinggi dan institut pendidikan guru melalui beberapa inisiatif libat urus dan kerjasama dengan majlis perwakilan pelajar seluruh negara,""katanya.","KUALA LUMPUR: Sebanyak 82,076 kandungan tidak bermoral yang dikenal pasti melanggar peruntukan Akta Komunikasi dan Multimedia Malaysia [Akta 588] serta undang-undang sedia ada yang lain sudah diturunkan sejak 1 Januari 2022 sehingga 1 Julai tahun ini.",https://www.bharian.com.my/berita/nasional/2025/08/1432980/mcmc-turunkan-82076-kandungan-tak-bermoral-sejak-19-bulan-lalu,https://assets.bharian.com.my/images/articles/BH13KANDUNG-O_BHfield_image_listing_featured.var_1755125120.jpg,13-08-25 22:45,13-08-25 22:45,Saadiah Ismail,Saadiah Ismail,en,my,10,Neutral,15:36.6
1033,099ed3b3-c687-4ae9-b814-109392d1143a,350756902,Kedai telefon warga asing markas cetak slip e-PLKS palsu,"PETALING JAYA – Taktik licik sekumpulan warga asing yang menjadikan premis kedai telefon dan kedai runcit sebagai ‘topeng’ bagi kegiatan mengubah suai serta mencetak slip Pas Lawatan Kerja Sementara (e-PLKS) palsu terbongkar.  Kegiatan itu berjaya dikesan selepas Jabatan Imigresen Malaysia (JIM) melakukan serbuan dalam Operasi Khas di sekitar Taman Maluri, di sini, Isnin lalu.  Ketua Pengarah Imigresen, Datuk Zakaria Shaaban berkata, serbuan bermula pukul 8.30 malam itu dijalankan hasil risikan selama dua minggu oleh pegawai Bahagian Perisikan dan Operasi Khas, Ibu Pejabat Imigresen Putrajaya.  “Operasi di empat lokasi tersebut berjaya menahan 16 lelaki warga Bangladesh dan tiga lelaki warga Myanmar berusia antara 18 hingga 43 tahun.  “Semakan mendapati dua lelaki Bangladesh tinggal lebih masa, manakala 14 warga Bangladesh dan tiga warga Myanmar tidak memiliki sebarang dokumen perjalanan atau pas yang sah,” katanya dalam kenyataan malam ini.  Beliau berkata, pihaknya turut merampas wang tunai RM11,357 dipercayai hasil kegiatan haram itu, tiga pasport Bangladesh, slip e-PLKS, tiga komputer riba, tiga mesin pencetak dan tiga unit rakaman televisyen litar tertutup (CCTV).  Turut dirampas, dua telefon bimbit, salinan Suruhanjaya Syarikat Malaysia (SSM) dan lesen Dewan Bandaraya Kuala Lumpur (DBKL).  Katanya, sindiket mengenakan bayaran RM100 untuk setiap slip e-PLKS yang diubah suai mengikut pasport pelanggan, dipercayai beroperasi sejak setahun lalu dengan menyasarkan warga Bangladesh dan Myanmar di Lembah Klang.  “Dua lelaki Bangladesh ditahan mengikut Seksyen 15(4) Akta Imigresen 1959/63, manakala 12 lelaki Bangladesh dan tiga lelaki Myanmar ditahan di bawah Seksyen 6(3) akta sama.  “Kesemua mereka dibawa ke Depot Imigresen Putrajaya untuk tindakan lanjut, manakala seorang lelaki dan empat perempuan warga tempatan serta seorang lelaki warga Bangladesh diberi notis hadir ke pejabat bagi membantu siasatan,” katanya. – KOSMO! ONLINE","PETALING JAYA &#8211; Taktik licik sekumpulan warga asing yang menjadikan premis kedai telefon dan kedai runcit sebagai ‘topeng’ bagi kegiatan mengubah suai serta mencetak slip Pas Lawatan Kerja Sementara (e-PLKS) palsu terbongkar. Kegiatan itu berjaya dikesan selepas Jabatan Imigresen Malaysia (JIM) melakukan serbuan dalam Operasi Khas di sekitar Taman Maluri, di sini, Isnin lalu. Ketua ... Read more   The post Kedai telefon warga asing markas cetak slip e-PLKS palsu appeared first on Kosmo Digital.",https://www.kosmo.com.my/2025/08/13/kedai-telefon-warga-asing-markas-cetak-slip-e-plks-palsu/,http://www.kosmo.com.my/wp-content/uploads/2025/08/WhatsApp-Image-2025-08-13-at-20.58.41.jpeg,13-08-25 14:47,13-08-25 14:47,Mohd. Fahmi Ismail,Mohd. Fahmi Ismail,ms,my,10,Neutral,43:02.6
1151,e5db4526-70a5-4482-a18b-e2f342447284,350664938,Shafie gesa SPR jelaskan larangan telefon di pusat mengundi,"Presiden Warisan Shafie Apdal membangkitkan isu larangan penggunaan telefon bimbit di pusat mengundi pada perbahasan RMK13. KUALA LUMPUR: Ahli Parlimen Semporna Shafie Apdal menggesa Suruhanjaya Pilihan Raya (SPR) menjelaskan keberkesanan penguatkuasaan larangan penggunaan telefon bimbit di pusat mengundi berkuat kuasa pada PRU15 dan PRN enam negeri lalu. Presiden Warisan berkata, mengikut arahan itu pengundi membawa telefon bimbit perlu meletakkan peranti di tempat disediakan selepas menerima kertas undi dan mengambilnya usai pengundian. Namun, beliau mempersoalkan penguatkuasaan di sebalik larangan telah dikeluarkan dan meminta penjelasan sama ada SPR bercadang mewajibkan telefon diletakkan terlebih dahulu di tempat yang disediakan sebelum atau selepas menerima kertas undi. ""Setakat ini, berapa ramai yang telah disiasat dan didakwa atas kesalahan ini? ""Adakah kerajaan bercadang meletakkan kesalahan menggunakan telefon bimbit di tempat mengundi di dalam pindaan kepada Akta Kesalahan Pilihan Raya 1954?,"" katanya dalam perbahasan Rancangan Malaysia Ke-13 (RMK13). Dalam ucapannya juga, Shafie turut meminta potensi besar Sabah dimanfaatkan dengan memberi sokongan sebaiknya mengikut keutamaan dan disokong pelbagai inisiatif. Menurut bekas ketua menteri Sabah, usaha perlu dibuat bagi mempelbagaikan sumber pendapatan dan mengurangkan kebergantungan terhadap eksport komoditi mentah dengan memperkasa sektor pembuatan serta perindustrian. ""Ia boleh diperkasa dengan menambah nilai dan meningkatkan pelaburan dalam industri hiliran (kelapa sawit, gas asli dan koko). ""Perlu juga pembabitan syarikat kerajaan negeri (GLC) yang lebih bersepadu dalam kilang penapisan, bio-komposit dan ekonomi kitaran dan penciptaan kluster perindustrian bagi menarik pelabur asing serta domestik,"" katanya. Beliau juga berharap sektor perladangan dan pertanian ditingkatkan menerusi pemodenan serta penggunaan teknologi tinggi serta terkini. ""Kaedah baru dalam menarik minat golongan belia dan paling penting meyakinkan mereka kelestarian pendapatan hasil daripada pertanian atau penternakan,"" katanya. Beliau turut membangkitkan keperluan Sabah untuk mempunyai lebih daripada satu lapangan terbang antarabangsa untuk menarik kehadiran lebih ramai pelancong. ""Sabah perlu lebih daripada satu lapangan terbang antarabangsa dan Tawau perlu segera diiktiraf,"" katanya.",Shafie Apdal antaranya meminta jumlah orang telah disiasat atau didakwa dalam kes penggunaan telefon bimbit di pusat mengundi.,https://www.freemalaysiatoday.com/category/bahasa/tempatan/2025/08/13/shafie-gesa-spr-jelaskan-larangan-telefon-di-pusat-mengundi,"https://www.freemalaysiatoday.com/cdn-cgi/image/quality=75,format=auto,fit=scale-down,dpr=1,width=1600,height=1000/https://media.freemalaysiatoday.com/wp-content/uploads/2024/10/1a8dfb74-shafie-apdal-dewan-rakyat-screengrab-161024.webp",13-08-25 8:30,13-08-25 8:30,Anne Muhammad,Anne Muhammad,en,my,10,Positive,15:36.8
1090,e5db4526-70a5-4482-a18b-e2f342447284,350524766,"2 ahli perniagaan, pengarah syarikat ditahan kemuka butiran palsu","Suruhanjaya Pencegahan Rasuah Malaysia berkata suspek akan didakwa di mahkamah pada esok dan Khamis ini. KUALA LUMPUR: Suruhanjaya Pencegahan Rasuah Malaysia (SPRM) Sabah menahan dua ahli perniagaan disyaki mengemukakan tuntutan mengandungi butiran palsu bagi pembekalan mesin dan peralatan serta pensijilan bagi Program Bantuan Industri Kecil dan Sederhana (IKS) bernilai lebih RM3.6 juta. Menurut sumber SPRM, suspek lelaki dan wanita berusia lingkungan 50-an itu, ditahan kira-kira 11 pagi tadi ketika hadir di Pejabat SPRM Sabah bagi dirakam keterangan. “Siasatan awal mendapati kedua-duanya mengemukakan dua tuntutan mengandungi butir matan palsu di bawah Program Bantuan IKS kepada Jabatan Pembangunan Perindustrian dan Penyelidikan (DIDR) pada 2022 dan 2023. “Satu daripada tuntutan berkenaan ialah bagi pembekalan mesin retort dan peralatan usahawan yang melibatkan nilai lebih RM400,000 dan satu lagi tuntutan ialah perkhidmatan pensijilan Makanan Selamat Tanggungjawab Industri (MeSTI), My Food serta sijil halal melibatkan nilai lebih RM3.2 juta,” katanya. Sementara itu, Pengarah SPRM Sabah S Karunanithy ketika dihubungi mengesahkan tangkapan berkenaan dan memaklumkan kes disiasat di bawah Seksyen 18 dan Seksyen 28(1)(c) Akta SPRM 2009. Karunanithy berkata lelaki dan wanita terbabit dibebaskan selepas membayar deposit RM1,000 daripada RM10,000 wang jaminan yang dikenakan kepada mereka dan akan dituduh di Mahkamah Sesyen Khas Rasuah Kota Kinabalu Khamis ini. Di Selangor, SPRM negeri menahan seorang pengarah syarikat kerana disyaki mengemukakan dokumen yang mengandungi butir matan palsu melibatkan tuntutan perjalanan dan juga pembelian penyaman udara berjumlah kira-kira RM33,000. Menurut sumber, wanita berusia lingkungan 50-an itu ditahan kira-kira 1 tengah hari tadi ketika hadir memberi keterangan di pejabat SPRM Selangor. “Siasatan awal mendapati suspek disyaki melakukan perbuatan itu dari 2022 hingga 2023. “Suspek dipercayai mengemukakan dokumen tuntutan perjalanan dan tuntutan pembelian penyaman udara yang jumlah keseluruhannya kira-kira RM33,000 sedangkan kedua-dua perkara tersebut tidak dilaksanakan,” katanya. Timbalan Pengarah SPRM Selangor Khairul Izwan Karim yang mengesahkan penahanan itu berkata kes disiasat di bawah Seksyen 471 Kanun Keseksaan dan wanita berkenaan akan dituduh di Mahkamah Sesyen Kuala Lumpur esok.",Dua ahli perniagaan itu ditahan SPRM berkait tuntutan bekalan mesin dan peralatan bernilai RM3.6 juta.,https://www.freemalaysiatoday.com/category/bahasa/tempatan/2025/08/12/2-ahli-perniagaan-pengarah-syarikat-ditahan-kemuka-butiran-palsu,"https://www.freemalaysiatoday.com/cdn-cgi/image/quality=75,format=auto,fit=scale-down,dpr=1,width=1600,height=1000/https://media.freemalaysiatoday.com/wp-content/uploads/2024/03/c8e3bc39-1_sprm_macc_logo_fmt_140324.webp",12-08-25 15:05,12-08-25 15:05,Bernama,Bernama,en,my,10,Positive,15:31.3
1152,e5db4526-70a5-4482-a18b-e2f342447284,350458698,"SPRM tahan pengarah disyaki kemuka dokumen butir matan palsu babit tuntutan RM33,000","KUALA LUMPUR: Suruhanjaya Pencegahan Rasuah Malaysia (SPRM) Selangor menahan seorang pengarah sebuah syarikat yang disyaki mengemukakan dokumen mengandungi butir matan palsu membabitkan tuntutan perjalanan dan juga pembelian pendingin hawa berjumlah kira-kira RM33,000.  Menurut sumber, suspek wanita berusia 50-an itu ditahan kira-kira jam 1 tengah hari tadi ketika hadir memberi keterangan di pejabat SPRM Selangor.  ""Siasatan awal mendapati suspek disyaki melakukan perbuatan terbabit dari 2022 hingga 2023.  ""Suspek dipercayai mengemukakan dokumen tuntutan perjalanan dan juga tuntutan pembelian pendingin hawa yang jumlah keseluruhannya kira-kira RM33,000, sedangkan kedua-dua perkara itu tidak dilaksanakan,"" katanya.  Sementara itu, Timbalan Pengarah SPRM Selangor, Khairul Izwan Karim ketika dihubungi mengesahkan penahanan itu dan berkata, kes disiasat di bawah Seksyen 471 Kanun Keseksaan dan suspek akan dituduh di Mahkamah Sesyen Kuala Lumpur esok.","KUALA LUMPUR: Suruhanjaya Pencegahan Rasuah Malaysia (SPRM) Selangor menahan seorang pengarah sebuah syarikat yang disyaki mengemukakan dokumen mengandungi butir matan palsu membabitkan tuntutan perjalanan dan juga pembelian pendingin hawa berjumlah kira-kira RM33,000.",https://www.bharian.com.my/berita/kes/2025/08/1432421/sprm-tahan-pengarah-disyaki-kemuka-dokumen-butir-matan-palsu-babit,https://assets.bharian.com.my/images/articles/BH12TAHAN-O_BHfield_image_listing_featured.var_1755006648.jpg,12-08-25 13:50,12-08-25 13:50,Wartawan BH,Wartawan BH,en,my,10,Positive,15:36.8
1095,e5db4526-70a5-4482-a18b-e2f342447284,350290928,"Pengarah syarikat didakwa tipu pelaburan RM155,000 didakwa di mahkamah","JOHOR BAHRU: Seorang pengarah syarikat berpangkalan di Singapura dihadapkan ke Mahkamah Sesyen di sini, hari ini, atas empat pertuduhan menipu tiga warga Singapura dan seorang warga tempatan berjumlah RM155,000 menerusi pelaburan syarikat, 10 tahun lalu.  Bagaimanapun, tertuduh, Chong Kok Ming, 54, yang berstatus penduduk tetap (PR) Singapura, mengaku tidak bersalah ketika pertuduhan dibacakan di hadapan Hakim Datuk Ahmad Kamal Arifin Ismail.  Mengikut pertuduhan, dia bersama seorang lelaki warga Singapura yang masih bebas, didakwa memperdaya Lim Swee Chong, Lim Swee Joo, Ho Sang Bin dan Puah Kot Choon untuk menyerahkan wang ke dalam akaun sebuah syarikat berdaftar di Malaysia.  Perbuatan tertuduh menyebabkan mangsa mempercayai mereka akan didaftarkan sebagai pemegang saham dalam sebuah syarikat tempatan dan berhak menerima dividen tahunan, sedangkan tertuduh mengetahui perkara itu tidak benar.  Jumlah wang yang terbabit ialah RM71,250 setiap seorang bagi Swee Chong dan Swee Joo, serta RM6,250 masing-masing bagi Sang Bin dan Kot Choon menjadikan keseluruhan RM155,000.  Kok Ming didakwa melakukan perbuatan itu di sebuah bank di Jalan Cengal, Taman Makmur, Batu Pahat pada 15 Oktober 2014.  Pertuduhan dikemukakan mengikut Seksyen 417 Kanun Keseksaan dibaca bersama Seksyen 34 kanun sama yang sabit kesalahan boleh dipenjara hingga lima tahun atau denda atau kedua-duanya.  Timbalan Pendakwa Raya Suruhanjaya Pencegahan Rasuah Malaysia (SPRM), Chan Lee menawarkan jaminan RM15,000 bagi setiap pertuduhan.  Peguam K Veeranesh yang mewakili Kok Ming memohon wang jaminan dikurangkan atas alasan anak guamnya yang berpendapatan SGD10,000 sebulan menanggung seorang isteri dan dua anak berusia 21 dan 25 tahun.   Ahmad Kamal kemudian membenarkan tertuduh diikat jamin RM20,000 bagi semua pertuduhan dengan seorang penjamin dan menetapkan 17 September ini untuk sebutan semula kes. – BERNAMA","JOHOR BAHRU: Seorang pengarah syarikat berpangkalan di Singapura dihadapkan ke Mahkamah Sesyen di sini, hari ini, atas empat pertuduhan menipu tiga warga Singapura dan seorang warga tempatan berjumlah RM155,000 menerusi pelaburan syarikat, 10 tahun lalu.",https://www.bharian.com.my/berita/kes/2025/08/1432220/pengarah-syarikat-didakwa-tipu-pelaburan-rm155000-didakwa-di-mahkamah,https://assets.bharian.com.my/images/articles/bh12dakwak-o_BHfield_image_listing_featured.var_1754981091.jpg,12-08-25 6:44,12-08-25 6:44,Bernama,Bernama,en,my,10,Positive,15:31.7
1030,099ed3b3-c687-4ae9-b814-109392d1143a,350060750,"Malaysia tekad bina masa depan digital inklusif, mampan berteraskan inovasi","PUTRAJAYA: Malaysia komited terhadap pembentukan masa hadapan berteraskan inovasi yang inklusif, mampan serta dipacu bakat dan kreativiti, kata Menteri Digital, Gobind Singh Deo.  Beliau berkata, Ekspo 2025 Osaka di Jepun, merupakan platform strategik bagi memperkukuh jaringan kerjasama khususnya antara Malaysia dan Jepun, ke arah pembangunan masa depan digital yang kolektif.  Gobind berkata demikian di dalam ucapannya ketika melancarkan Minggu Kementerian Digital di Pavilion Malaysia di Ekspo 2025 Osaka, yang berlangsung dari 11 hingga 15 Ogos bersempena minggu ke-18 pameran itu.  Bertemakan Weaving a Future in Harmony, Minggu Kementerian Digital itu dirasmikan Gobind secara dalam talian.  Penyertaan rasmi kementerian berkenaan diterajui Perbadanan Ekonomi Digital Malaysia (MDEC) bagi menonjolkan keupayaan dan potensi negara dalam bidang teknologi kreatif merangkumi animasi, permainan digital, teknologi imersif dan pembangunan kandungan asli berasaskan harta intelek (IP) tempatan.  Majlis itu turut menyaksikan pemeteraian Memorandum Persefahaman (MoU) antara Unbound dan Universiti Kebangsaan Malaysia, untuk memperkasakan literasi digital dan pembangunan belia melalui latihan kecerdasan buatan (AI) dan TVET, serta pembelajaran gamifikasi menggunakan teknologi realiti terimbuh (AR).  Inisiatif itu turut merangkumi penyelidikan dasar dan etika AI, dengan sokongan Suruhanjaya Sekuriti Malaysia dan Kementerian Kewangan.  Sepanjang minggu ini, 14 syarikat kreatif digital tempatan akan diketengahkan melalui pameran dan aktiviti interaktif seperti demonstrasi permainan dan animasi, pengalaman realiti maya, perarakan maskot, segmen pocket talk serta sesi padanan perniagaan.  Pengunjung juga berpeluang mencuba permainan digital No Straight Roads hasil karya syarikat tempatan Metronomik, yang kini bekerjasama dengan penerbit terkenal Jepun, Shueisha Games, bagi membangunkan No Straight Roads 2.  Kerjasama itu menjadi kesinambungan kepada IP tempatan, sekali gus membuktikan potensi kandungan kreatif Malaysia pada peringkat global.  Penyertaan Malaysia di Ekspo 2025 Osaka menjadi platform antarabangsa untuk mempamerkan keupayaan ekosistem digital negara, menonjolkan bakat pencipta kandungan tempatan, memperluas rangkaian kerjasama strategik dan meningkatkan potensi pelaburan yang menyumbang kepada pertumbuhan ekonomi digital.  Selain itu, ia juga memperkukuh keterlihatan negara sebagai peneraju transformasi pendigitalan di Asia Tenggara ke arah mencapai aspirasi sebagai hab industri digital terpenting di rantau ini.  Pavilion Malaysia di Ekspo 2025 Osaka, yang berlangsung dari 13 April hingga 13 Oktober, menjadi platform antarabangsa untuk mempamerkan kekuatan ekonomi, keupayaan teknologi dan identiti budaya negara.  Sepanjang enam bulan pameran, ia menyasarkan pelaburan sebanyak RM13 bilion, dengan penglibatan 21 kementerian persekutuan serta kira-kira 70 jabatan dan agensi kerajaan, menjadikannya usaha kolaboratif menyeluruh untuk memperkukuh kedudukan Malaysia di pentas dunia.","PUTRAJAYA: Malaysia komited terhadap pembentukan masa hadapan berteraskan inovasi yang inklusif, mampan  serta dipacu bakat dan kreativiti, kata Menteri Digital, Gobind Singh Deo.",https://www.bharian.com.my/bisnes/lain-lain/2025/08/1431912/malaysia-tekad-bina-masa-depan-digital-inklusif-mampan-berteraskan,https://assets.bharian.com.my/images/articles/gobind11og_BHfield_image_listing_featured.var_1754909271.jpg,11-08-25 10:47,11-08-25 10:47,BERNAMA,BERNAMA,en,my,10,Negative,43:02.5
1057,099ed3b3-c687-4ae9-b814-109392d1143a,349831668,"38,804 pengusaha dapat manfaat Geran Digital PMKS Madani","JOHOR BAHRU: Sebanyak 38,804 perusahaan mikro, kecil dan sederhana (PMKS) di seluruh negara berjaya didigitalkan menerusi Geran Digital PMKS Madani (GDPM) pada 2024, membabitkan kelulusan berjumlah RM89.6 juta.  Timbalan Menteri Komunikasi, Teo Nie Ching, berkata daripada jumlah itu, seramai 2,838 penerima terdiri daripada pengusaha klinik dan farmasi.  Katanya, jumlah itu adalah kira-kira 19 peratus populasi premis di seluruh Malaysia berdasarkan data Persatuan Perubatan Malaysia (MMA).  ""Pencapaian ini membuktikan keberkesanan GDPM dalam membantu PMKS mendigitalkan perkhidmatan mereka.   ""Pada tahun ini, kami menumpukan kepada sektor kesihatan dengan sasaran sekurang-kurangnya 50 peratus klinik dan farmasi swasta menyertai program ini.  ""Tahun ini juga, Kementerian Kewangan meluluskan peruntukan tambahan sebanyak RM50 juta, dan RM30 juta daripadanya diperuntukkan kepada Suruhanjaya Komunikasi dan Multimedia Malaysia (MCMC) melalui syarikat telekomunikasi untuk memperkasa PMKS terutamanya dalam sektor kesihatan,"" katanya pada sidang media selepas perasmian GDPM Fest 2025 di Permas Jaya di sini, hari ini.  Menurut Nie Ching, usaha ini adalah komitmen berterusan kerajaan dalam melaksanakan inisiatif digitalisasi yang menjadi teras dalam Rancangan Malaysia Ke-13 (RMK13).  Katanya, dalam sektor kesihatan, contohnya rekod kesihatan digital amat penting kerana memudahkan rakyat untuk mendapatkan khidmat kesihatan walaupun berbeza klinik.  ""Kita sasarkan untuk memohon GDPM ini adalah klinik atau farmasi swasta. Jadi, manfaat ini akan dinikmati oleh rakyat kami kerana apabila mereka pergi ke klinik dan farmasi boleh gunakan rekod kesihatan digital.  ""Sistem digital ini tidak bertindih dengan MySejahtera, kerana MySejahtera adalah satu aplikasi digunakan untuk buat temu janji di kemudahan kesihatan awam,"" katanya.  Mengenai GDPM Fest 2025 anjuran MCMC hari ini, Nie Ching berkata program itu adalah bukti komitmen kerajaan untuk memastikan PMKS, khususnya dalam sektor kesihatan, tidak tercicir dalam arus kemajuan teknologi.  Katanya, usaha ini juga adalah angkah ke arah membentuk ekosistem penjagaan kesihatan yang lebih cekap, inklusif dan bersedia dalam menghadapi cabaran masa hadapan.  ""GDPM Fest bermula pada 2023, untuk tahun ini selepas Johor kita akan teruskan di Kuantan, Pahang, dan Kota Kinabalu, Sabah.  ""Program ini juga mendapat sokongan rakan strategik termasuk Kementerian Kewangan, Bank Simpanan Nasional, MMA, Persatuan Farmasi Malaysia (MPS), penyedia perkhidmatan telekomunikasi seperti Maxis, Digi dan Telekom Malaysia, selain pembekal penyelesaian digital.  ""Kami berharap lebih banyak klinik dan farmasi swasta menggunakan penyelesaian digital melalui geran ini bagi menggalakkan transformasi digital,"" katanya.","JOHOR BAHRU: Sebanyak 38,804 perusahaan mikro, kecil dan sederhana (PMKS) di seluruh negara berjaya didigitalkan menerusi Geran Digital PMKS Madani (GDPM) pada 2024, membabitkan kelulusan berjumlah RM89.6 juta.",https://www.bharian.com.my/bisnes/lain-lain/2025/08/1431465/38804-pengusaha-dapat-manfaat-geran-digital-pmks-madani,https://assets.bharian.com.my/images/articles/mcmc10og_BHfield_image_listing_featured.var_1754829255.jpg,10-08-25 12:34,10-08-25 12:34,Omar Ahmad,Omar Ahmad,en,my,10,Positive,43:03.8
1145,e5db4526-70a5-4482-a18b-e2f342447284,349742196,"'Ulat' bolot tiket konsert artis antarabangsa terkenal, jual semula harga 5 kali ganda","JOHOR BAHRU: Kementerian Komunikasi serta Kementerian Perdagangan Dalam Negeri dan Kos Sara Hidup (KPDN) akan membincangkan jalan penyelesaian bagi isu penjualan semula tiket konsert atau 'ticket scalping' pada harga melambung oleh ulat tiket, termasuk kemungkinan melalui rang undang-undang (RUU) berkaitan.  Timbalan Menteri Komunikasi, Teo Nie Ching, berkata langkah itu perlu susulan aduan diterima yang mendakwa tiket konsert dijual semula pada harga tinggi hingga mencecah lima kali ganda.  Beliau menjelaskan bahawa isu berkenaan timbul setiap kali terdapat penganjuran konsert artis antarabangsa terkenal di negara ini.  ""Saya dimaklumkan bahawa KPDN juga sedang membuat kajian mengenai isu itu. Ada kemungkinan terdapat RUU akan dibentangkan.  ""Bagaimanapun, ia bukan atas kapasiti kementerian saya dan saya tidak boleh membuat pengumuman berkaitan perkara itu bagi pihak mereka (KPDN).  ""Kami bukan saja membincangkan isu ulat tiket itu dengan KPDN tetapi juga pengurus acara dan syarikat e-tiket supaya kita boleh mencari penyelesaian paling sesuai untuk diguna pakai serta diterima di negara ini,"" katanya.  Beliau berkata demikian kepada pemberita selepas merasmikan Festival Geran Digital PMKS MADANI (GDPM) 2025 Peringkat Johor di Permas Jaya di sini, hari ini.  Mengulas lanjut, Nie Ching berkata, isu berkenaan dilihat serius kerana Malaysia kerap menjadi lokasi penganjuran konsert besar yang menampilkan artis antarabangsa dan mendapat perhatian peminat luar negara.  ""Sebagai contoh ketika konsert G-Dragon baru-baru ini, memang ada aduan mengenai isu 'ticket scalping' berikutan permintaan tiketnya sangat tinggi... tiket dibeli dalam kuantiti yang banyak sebelum dijual semula pada harga jauh lebih tinggi.  ""Berdasarkan aduan yang kami terima, ada peminat sanggup membayar lima kali ganda (harga tiket) kerana memang hendak datang ke sini untuk tengok G-Dragon,"" katanya.  Sebelum ini, Nie Ching dilaporkan berkata, satu sesi perjumpaan bersama wakil daripada KPDN serta Suruhanjaya Komunikasi dan Multimedia Malaysia (MCMC) telah diadakan bagi membincangkan isu 'ticket scalping' yang semakin menjejaskan industri hiburan negara.  Sesi itu bertujuan menyediakan platform untuk mendengar pandangan dan cadangan daripada agensi terbabit secara langsung dalam pemantauan serta penguatkuasaan penjualan tiket konsert.  Antara cadangan dikemukakan ialah mengambil contoh negara lain yang telah melaksanakan undang-undang 'anti-scalping'.","JOHOR BAHRU: Kementerian Komunikasi serta Kementerian Perdagangan Dalam Negeri dan Kos Sara Hidup (KPDN) akan membincangkan jalan penyelesaian bagi isu penjualan semula tiket konsert atau ‘ticket scalping’ pada harga melambung oleh ulat tiket, termasuk kemungkinan melalui rang undang-undang (RUU) berkaitan.",https://www.bharian.com.my/berita/nasional/2025/08/1431294/ulat-bolot-tiket-konsert-artis-antarabangsa-terkenal-jual-semula,https://assets.bharian.com.my/images/articles/BH10TEKET-O_BHfield_image_listing_featured.var_1754805262.jpg,10-08-25 5:54,10-08-25 5:54,Omar Ahmad,Omar Ahmad,en,my,10,Positive,15:36.2
1077,099ed3b3-c687-4ae9-b814-109392d1143a,349730764,"Peruntukan tambahan RM30 juta perkasa PMKS, tumpu sektor kesihatan","JOHOR BAHRU – Kementerian Kewangan telah meluluskan peruntukan tambahan sebanyak RM30 juta kepada Suruhanjaya Komunikasi dan Multimedia Malaysia (MCMC) untuk memperkasa Perusahaan Mikro, Kecil dan Sederhana (PMKS) terutamanya dalam sektor kesihatan.  Timbalan Menteri Komunikasi, Teo Nie Ching berkata, peruntukan yang disalurkan melalui syarikat telekomunikasi ini adalah komitmen berterusan kerajaan dalam melaksanakan inisiatif digitalisasi yang menjadi teras dalam RMK-13.  Beliau berkata, kerjasama strategik dengan Kementerian Kesihatan (KKM) ini bagi mempertingkat penggunaan teknologi baharu yang boleh membantu dalam penyampaian perkhidmatan kerajaan terutama dalam bidang kesihatan kepada semua rakyat, khususnya di luar bandar dan pedalaman.  Katanya, penggunaan teknologi ini dijangka dapat memperkasa daya saing PMKS serta merangsang pertumbuhan ekonomi digital negara seiring dengan peningkatan liputan di kawasan berpenduduk sebanyak 98.8 peratus untuk liputan 4G dan 82.4 peratus untuk 5G.  “Oleh itu, Geran Digital PMKS MADANI (GDPM) yang diperkenalkan sejak 2023 membantu pihak PMKS mempertingkatkan penggunaan teknologi baharu masa hadapan bagi membolehkan mereka bergerak ke hadapan seiring dengan kemajuan teknologi.  “Tahun ini, kami menumpukan kepada sektor kesihatan dengan sasaran sekurang-kurangnya 50 peratus klinik dan farmasi swasta menyertai program ini,” katanya.  Beliau berkata demikian selepas Majlis Pelancaran GDPM Fest 2025 Peringkat Negeri Johor di Hotel Renaissance di sini hari ini.  Nie Ching berkata, pada tahun lalu, sebanyak 38,804 PMKS menerima manfaat tersebut, dengan hampir keseluruhan geran digunakan berjumlah RM89.6 juta telah digunakan sepenuhnya. – KOSMO! ONLINE","JOHOR BAHRU &#8211; Kementerian Kewangan telah meluluskan peruntukan tambahan sebanyak RM30 juta kepada Suruhanjaya Komunikasi dan Multimedia Malaysia (MCMC) untuk memperkasa Perusahaan Mikro, Kecil dan Sederhana (PMKS) terutamanya dalam sektor kesihatan. Timbalan Menteri Komunikasi, Teo Nie Ching berkata, peruntukan yang disalurkan melalui syarikat telekomunikasi ini adalah komitmen berterusan kerajaan dalam melaksanakan inisiatif digitalisasi yang menjadi ... Read more   The post Peruntukan tambahan RM30 juta perkasa PMKS, tumpu sektor kesihatan appeared first on Kosmo Digital.",https://www.kosmo.com.my/2025/08/10/peruntukan-tambahan-rm30-juta-perkasa-pmks-tumpu-sektor-kesihatan/,http://www.kosmo.com.my/wp-content/uploads/2025/08/WhatsApp-Image-2025-08-10-at-12.44.27-PM.jpeg,10-08-25 5:04,10-08-25 5:04,Mohamad Faizal Hashim,Mohamad Faizal Hashim,ms,my,10,Neutral,43:04.6
1049,099ed3b3-c687-4ae9-b814-109392d1143a,349544114,"MOTAC laksana 35 operasi penguatkuasaan bersepadu, 24 notis dikeluarkan","PUTRAJAYA: Sebanyak 35 operasi penguatkuasaan bersepadu dilaksanakan di seluruh negara bermula 14 Julai hingga 3 Ogos lalu bagi memastikan pematuhan terhadap Akta Industri Pelancongan 1992 (Akta 482) dan Akta Pelesenan Kenderaan Pelancongan 1999 (Akta 594).  Kementerian Pelancongan, Seni dan Budaya (MOTAC) memaklumkan operasi itu dijalankan dengan kerjasama strategik bersama Jabatan Pengangkutan Jalan (JPJ), Polis Diraja Malaysia (PDRM), Jabatan Pendaftaran Negara (JPN) dan Suruhanjaya Pelabuhan Pulau Pinang.  Menurut MOTAC sepanjang tempoh berkenaan, pemeriksaan dilakukan terhadap 220 kenderaan pelancongan, 200 syarikat pelancongan, empat premis penginapan pelancongan dan 67 pemandu pelancong.  ""Hasil pemeriksaan, sebanyak 24 notis dikeluarkan atas pelbagai kesalahan termasuk lima notis kerana menjalankan perniagaan pelancongan tanpa lesen sah dan tujuh notis kerana menggunakan kenderaan yang tidak dilesenkan untuk membawa pelancong,"" menurut MOTAC dalam kenyataan hari ini.  MOTAC memaklumkan tindakan tegas akan dikenakan terhadap mana-mana pihak yang melanggar undang-undang termasuk pendakwaan, kompaun, penggantungan atau pembatalan lesen.  MOTAC turut mengingatkan semua syarikat pelancongan berlesen supaya bekerjasama dengan entiti pelancongan berlesen sah dan menggunakan kenderaan pelancongan yang dilesenkan sepenuhnya oleh pihak berkuasa bagi menjamin keselamatan pelancong.  ""Bagi syarikat yang masih menjalankan aktiviti pelancongan tanpa lesen, mereka perlu segera mendapatkan lesen sah bagi mengelakkan tindakan penguatkuasaan,"" menurut kenyataan itu.  MOTAC memberitahu pihaknya kekal komited melaksanakan penguatkuasaan undang-undang secara menyeluruh melalui kerjasama rentas agensi selaras dengan prinsip tadbir urus baik, keadilan dan keyakinan di bawah kerangka Malaysia MADANI, sekali gus menyokong misi Tahun Melawat Malaysia 2026 (TMM2026). – BERNAMA",PUTRAJAYA: Sebanyak 35 operasi penguatkuasaan bersepadu dilaksanakan di seluruh negara bermula 14 Julai hingga 3 Ogos lalu bagi memastikan pematuhan terhadap Akta Industri Pelancongan 1992 (Akta 482) dan Akta Pelesenan Kenderaan Pelancongan 1999 (Akta 594).,https://www.bharian.com.my/berita/nasional/2025/08/1430951/motac-laksana-35-operasi-penguatkuasaan-bersepadu-24-notis,https://assets.bharian.com.my/images/articles/BH9MOTAC-O_BHfield_image_listing_featured.var_1754722481.jpg,09-08-25 6:45,09-08-25 6:45,BERNAMA,BERNAMA,en,my,10,Positive,43:03.4
1080,099ed3b3-c687-4ae9-b814-109392d1143a,349496334,"Tarif air Perak kekal, prestasi LAP semakin baik","IPOH: Keputusan Lembaga Air Perak (LAP) mengekalkan kadar tarif air bagi pengguna domestik di Perak mencerminkan badan pengurusan air negeri ini berada pada kedudukan baik.   Menteri Besar Perak, Datuk Seri Saarani Mohamad berkata, biarpun Perak tidak berada di tangga tiga teratas negeri yang dikenal pasti mencatatkan prestasi terbaik dalam sektor pengurusan air baru-baru ini, namun LAP disifatkan tidak dibelenggu masalah termasuk hutang atau pinjaman.  Saarani yang juga Pengerusi LAP berkata, pungutan dan hasil kutipan LAP sedia ada membolehkan segala fasiliti yang ada ditambah baik.  ""Setakat ini, kita (LAP) tiada masalah sebab tiap-tiap tahun kita mengumumkan keuntungan operasi air. Kita tak terbabit dengan apa-apa hutang atau pinjaman dan kita bersih.  ""Untuk kali ini walaupun beberapa negeri dikata menaikkan kadar air tetapi Perak tidak menaikkannya memandangkan tahun lalu kita sudah menaikkan sebanyak lima sen, maka tahun ini kita tak naikkan,"" katanya.   Saarani berkata demikian kepada pemberita selepas merasmikan Persidangan Dewan Belia Negeri Perak Sesi Kelima Tahun 2025 di Dewan Undangan Negeri (DUN) Perak, di sini hari ini.    Mengulas lajut Saarani berkata, tiada yang perlu dibimbangkan jika syarikat air Perak tidak termasuk dalam senarai tiga teratas prestasi terbaik pengurusan air, namun sebaliknya perlu dibimbangkan jika tersenarai tiga ke bawah.  ""Yang bagusnya sebab kita tak termasuk dalam tiga yang tak elok (kurang memuaskan) walaupun dikatakan tak masuk dalam tiga yang terbaik. Tetapi setakat ini kita tiada masalah,"" katanya.   Pada 31 Julai lalu, media melaporkan mengenai kenaikan kadar tarif air bagi pengguna domestik di semua negeri di Semenanjung Malaysia dan Wilayah Persekutuan, kecuali Perak dan Labuan bermula 1 Ogos ini.   Pelarasan kenaikan itu dilapor membabitkan peningkatan kadar purata sebanyak 20 sen bagi setiap meter padu, menjadikan kadar baharu RM2.75 berbanding RM2.55 sebelum ini.   Pelarasan kali ini yang kedua sejak tahun lalu, apabila kerajaan melaksanakan semakan tarif pertama pada Februari 2024 yang membabitkan peningkatan purata sebanyak 22 hingga 29 sen bagi setiap meter padu bagi kategori domestik.   Pada April 2024, tarif baharu air bagi kategori domestik di Perak diumumkan naik pada kadar lima sen bagi setiap meter (m) padu bermula 1 Mei 2025, dengan penetapan kadar tarif air baharu di Perak itu disifatkan jauh lebih rendah berbanding kadar purata 22 sen yang ditetapkan oleh Suruhanjaya Perkhidmatan Air Negara (SPAN).",IPOH: Keputusan Lembaga Air Perak (LAP) mengekalkan kadar tarif air bagi pengguna domestik di Perak mencerminkan badan pengurusan air negeri ini berada pada kedudukan baik.,https://www.bharian.com.my/berita/wilayah/2025/08/1430878/tarif-air-perak-kekal-prestasi-lap-semakin-baik,https://assets.bharian.com.my/images/articles/BH9TARIFAIR-O_BHfield_image_listing_featured.var_1754711669.jpg,09-08-25 3:54,09-08-25 3:54,Muhammad Zulsyamini Sufian Suri,Muhammad Zulsyamini Sufian Suri,en,my,10,Positive,43:04.7
1087,e5db4526-70a5-4482-a18b-e2f342447284,349384934,Polis tahan 71 keldai akaun bulan lalu,"KUALA LUMPUR: Polis menahan 71 individu termasuk lapan warga asing disyaki terbabit kegiatan sindiket penipuan dalam 59 serbuan berasingan selama dua hari di seluruh negara bermula 29 Julai lalu.   Pengarah Jabatan Siasatan Jenayah Komersil (JSJK) Bukit Aman, Datuk Rusdi Mohd Isa, berkata pihaknya melakukan 24 serbuan di Kuala Lumpur, 11 serbuan di Pulau Pinang, Sabah (lapan) dan Perak (lima).  Katanya, pihaknya turut melakukan tiga serbuan di Selangor, empat di Pahang dan masing-masing dua di Sarawak dan Negeri Sembilan dengan kesemua kes berkenaan dilaporkan di Pusat Respons Penipuan Kebangsaan (NSRC).   Menurutnya, mereka yang ditahan membabitkan 55 lelaki dan lapan wanita tempatan selain lapan lelaki warga asing membabitkan empat warga Bangladesh dan masing-masing seorang warga China, Nigeria, Myanmar dan Indonesia berusia 19 hingga 50 tahun.   ""Hasil serbuan membawa kepada rampasan 925 kad mesin pengeluaran automatik (ATM) pelbagai bank, wang tunai RM392,266, 100 telefon, 32 kad sim, 16 beg, 55 dokumen butiran peminjam, borang permohonan pinjaman dan salinan Suruhanjaya Syarikat Malaysia (SSM), maklumat syarikat serta semakan CTOS.   ""Selain itu turut dirampas 10 fail dokumen butiran peminjam wang dan borang permohonan, dua buku cek, satu resit cek bernilai RM90,961.24, lima kereta serta masing-masing sebuah mesin kira, kotak, komputer riba, tablet dan mesin pencetak,"" katanya pada sidang media di sini, hari ini.   Beliau berkata, siasatan mendapati individu ditahan disyaki keldai akaun dan berkaitan sindiket penipuan membabitkan 'phone scam', pinjaman tidak wujud, along atau ceti haram dan pengurup wang tidak berlesen.   ""Sebanyak 42 kertas siasatan dibuka mengikut Seksyen 420, Seksyen 424, Seksyen 424A dan Seksyen 511 Kanun Keseksaan selain Seksyen 5(2), Seksyen 15A(1)(b) dan Seksyen 29AA Akta Pemberi Pinjaman Wang 1951.   ""Setakat ini, 16 individu sudah dituduh di mahkamah membabitkan enam individu mengikut Akta Kesalahan Kecil 1955 dan 10 individu mengikut Seksyen 424A Kanun Keseksaan, manakala 55 individu sudah dibebaskan dengan jamin polis sementara siasatan dilengkapkan,"" katanya.   Rusdi berkata, pembabitan keldai akaun sama ada memberikan akaun untuk dipinjam, disewa atau menjadi 'runner' kepada pihak sindiket untuk mengeluarkan wang menggunakan kad ATM orang lain adalah satu kesalahan jenayah dan boleh dikenakan siasatan serta hukuman.",KUALA LUMPUR: Polis menahan 71 individu termasuk lapan warga asing disyaki terbabit kegiatan sindiket penipuan dalam 59 serbuan berasingan selama dua hari di seluruh negara bermula 29 Julai lalu.,https://www.bharian.com.my/berita/kes/2025/08/1430473/polis-tahan-71-keldai-akaun-bulan-lalu,https://assets.bharian.com.my/images/articles/BH8KELDAI-O_BHfield_image_listing_featured.var_1754625506.jpg,08-08-25 3:58,08-08-25 3:58,Noor Hidayah Tanzizi,Noor Hidayah Tanzizi,en,my,10,Neutral,15:31.0
1029,099ed3b3-c687-4ae9-b814-109392d1143a,349074990,Malaysia Airlines catat prestasi tepat masa 85.3 peratus bagi penerbangan domestik,"KUALA LUMPUR: Syarikat penerbangan nasional, Malaysia Airlines mencatat prestasi tepat masa (OTP) sebanyak 85.3 peratus setakat Mei 2025 dan diikuti oleh AirAsia pada 84.5 peratus dan Batik Air 73.5 peratus bagi segmen penerbangan domestik.  Kementerian Pengangkutan (MOT) berkata, pada akhir 2024, Malaysia Airlines mencatat OTP atau keupayaan mengendalikan penerbangan mengikut jadual ditetapkan pada 84.7 peratus, manakala AirAsia 67.9 peratus dan Batik Air 73.9 peratus.  Menurutnya, jika terdapat gangguan, syarikat penerbangan dikehendaki mengerah pasukan pengendalian kelewatan penerbangan, mengeluarkan kenyataan media dalam masa 24 jam untuk gangguan penerbangan utama selain menyediakan laporan terperinci kepada Pihak Berkuasa Penerbangan Awam Malaysia (CAAM).  ""Kementerian Pengangkutan menerusi CAAM akan menilai semua aduan terhadap syarikat penerbangan dan mengambil tindakan sewajarnya serta diselesaikan seperti ditetapkan di bawah Kod Perlindungan Pengguna Penerbangan Malaysia 2016 (MACPC),"" katanya dalam jawapan lisan disiarkan pada laman sesawang Parlimen, hari ini.  Kenyataan itu sebagai menjawab pertanyaan Abdul Latiff Abdul Rahman (Pas-Kuala Krai) mengenai punca utama kelewatan penerbangan yang kian kerap berlaku kebelakangan ini, terutama penerbangan domestik serta langkah segera dan jangka panjang yang diambil kementerian untuk memastikan hak dan kerugian penumpang terus dilindungi.  Data OTP itu telah diterbitkan oleh Suruhanjaya Penerbangan Malaysia (MAVCOM) sejak 2024 untuk syarikat penerbangan tempatan dan tanggungjawab ini telah diteruskan CAAM, selaras dengan dasar ketelusan kerajaan.  Menjelaskan selanjutnya, Kementerian Pengangkutan berkata MACPC juga telah ditambah baik dan diwartakan pada 2 September, 2024 bagi meningkatkan lagi hak perlindungan pengguna.  ""MACPC menetapkan kewajipan syarikat penerbangan untuk menawarkan hak kepada pengguna penerbangan yang meliputi kelewatan dan pembatalan penerbangan.   ""Antara penambahbaikan MACPC 2024 adalah menetapkan keperluan bagi syarikat penerbangan menawarkan pilihan bayaran balik dalam bentuk pembayaran asal untuk sebarang kelewatan penerbangan melebihi lima jam, termasuk kelewatan akibat keadaan luar biasa,"" katanya.","KUALA LUMPUR: Syarikat penerbangan nasional, Malaysia Airlines mencatat prestasi tepat masa (OTP) sebanyak 85.3 peratus setakat Mei 2025 dan diikuti oleh AirAsia pada 84.5 peratus dan Batik Air 73.5 peratus bagi segmen penerbangan domestik.",https://www.bharian.com.my/bisnes/korporat/2025/08/1430313/malaysia-airlines-catat-prestasi-tepat-masa-853-peratus-bagi,https://assets.bharian.com.my/images/articles/mas7og_BHfield_image_listing_featured.var_1754579571.jpg,07-08-25 15:12,07-08-25 15:12,BERNAMA,BERNAMA,en,my,10,Positive,43:02.4
1146,e5db4526-70a5-4482-a18b-e2f342447284,349074980,Mayu Global beri kerjasama penuh siasatan SPRM berhubung penyeludupan keluli,"KUALA LUMPUR: Pengeluar produk keluli, Mayu Global Group Bhd, memaklumkan bahawa kumpulan itu dan anak-anak syarikatnya didatangi oleh Suruhanjaya Pencegahan Rasuah Malaysia (SPRM) sebagai sebahagian daripada siasatan yang sedang dijalankan berkaitan dakwaan penyeludupan haram bahan buangan keluli.  Dalam satu makluman kepada Bursa Malaysia, Mayu Global menyatakan bahawa anak-anak syarikat yang terlibat ialah Progerex Sdn Bhd dan SMPC Industries Sdn Bhd.  Namun begitu, kumpulan menegaskan bahawa mereka 'tidak terlibat dalam sebarang aktiviti import atau eksport berkaitan bahan buangan keluli memandangkan semua operasi perniagaan kumpulan adalah bersifat domestik sepenuhnya'.  Walau bagaimanapun, Mayu Global memberikan kerjasama penuh kepada SPRM dan sedang membantu siasatan secara aktif.  ""Pihak-pihak yang terlibat kekal komited untuk membantu pihak berkuasa dalam menjelaskan kedudukan mereka berhubung siasatan yang sedang dijalankan,"" katanya.  Mayu Global turut menambah bahawa tiada gangguan terhadap operasi perniagaannya, dan siasatan tersebut tidak memberikan sebarang kesan kewangan atau operasi yang ketara kepada kumpulan.","KUALA LUMPUR: Pengeluar produk keluli, Mayu Global Group Bhd, memaklumkan bahawa kumpulan itu dan anak-anak syarikatnya didatangi oleh Suruhanjaya Pencegahan Rasuah Malaysia (SPRM) sebagai sebahagian daripada siasatan yang sedang dijalankan berkaitan dakwaan penyeludupan haram bahan buangan keluli.",https://www.bharian.com.my/bisnes/korporat/2025/08/1430320/mayu-global-beri-kerjasama-penuh-siasatan-sprm-berhubung,https://assets.bharian.com.my/images/articles/mayu7og_BHfield_image_listing_featured.var_1754581103.jpg,07-08-25 15:39,07-08-25 15:39,Wartawan BH,Wartawan BH,en,my,10,Positive,15:36.3
1103,e5db4526-70a5-4482-a18b-e2f342447284,348862940,"Belanjawan 2026 dukung matlamat RMK13, tumpu tiga teras utama - Amir Hamzah","PUTRAJAYA: Belanjawan 2026 adalah belanjawan sulung yang mendukung matlamat Rancangan Malaysia ke-13 (RMK13) dan akan menumpukan kepada tiga teras utama iaitu menaikkan siling, menaikkan lantai serta memperkukuh tatakelola baik dalam pentadbiran negara.  Menaikkan siling merujuk kepada strategi mempertingkatkan potensi dan daya saing negara melalui pelaburan dalam inovasi, teknologi serta pembangunan bakat, manakala menaikkan lantai pula bermaksud memperkukuh penyampaian perkhidmatan asas kerajaan seperti pendidikan dan kesihatan supaya tiada golongan tercicir.  Menteri Kewangan II, Datuk Seri Amir Hamzah Azizan, berkata dalam usaha menaikkan siling, kerajaan akan meningkatkan daya saing negara dan menyokong sektor berpertumbuhan dan bernilai tinggi terutama membabitkan industri semikonduktor, peralihan tenaga dan ekonomi Islam.  Beliau berkata, kerajaan juga akan terus mengupayakan perusahaan mikro, kecil dan sederhana (PMKS) dan syarikat pemula niaga supaya menjadi pengeluar produk dan perkhidmatan ""Made by Malaysia"" (Buatan Malaysia).  ""Agenda digital dan kecerdasan buatan terus diberi tumpuan selari dengan usaha membudayakan daya cipta bagi menggalakkan pertumbuhan ekonomi berteraskan penciptaan nilai,"" katanya ketika berucap pada majlis libat urus Belanjawan 2026, di sini, hari ini.  Menurut Takwim Parlimen, Belanjawan 2026 dijadualkan dibentangkan pada 10 Oktober ini di Dewan Rakyat.  Acara sesi libat urus pertama bagi Belanjawan 2026 itu turut dihadiri Ketua Setiausaha Negara Tan Sri Shamsul Azri Abu Bakar, Ketua Setiausaha Perbendaharaan Datuk Johan Mahmood Merican, Ketua Pengarah Perkhidmatan Awam Tan Sri Wan Ahmad Dahlan Abdul Aziz, Gabenor Bank Negara Malaysia Datuk Seri Abdul Rasheed Ghaffour dan Pengerusi Eksekutif Suruhanjaya Sekuriti Malaysia Datuk Mohammad Faiz Azmi.  Selain itu, 300 individu mewakili institusi penjawat awam, sektor industri, dewan perniagaan, teknokrat, pakar ekonomi, ilmuan, badan bukan kerajaan (NGO) dan pertubuhan antarabangsa turut menyertai majlis itu. – BERNAMA","PUTRAJAYA: Belanjawan 2026 adalah belanjawan sulung yang mendukung matlamat Rancangan Malaysia ke-13 (RMK13) dan akan menumpukan kepada tiga teras utama iaitu menaikkan siling, menaikkan lantai serta memperkukuh tatakelola baik dalam pentadbiran negara.",https://www.bharian.com.my/berita/nasional/2025/08/1429950/belanjawan-2026-dukung-matlamat-rmk13-tumpu-tiga-teras-utama-amir,https://assets.bharian.com.my/images/articles/BH7BELANJAWANAMIR-O_BHfield_image_listing_featured.var_1754538741.jpg,07-08-25 3:52,07-08-25 3:52,BERNAMA,BERNAMA,en,my,10,Neutral,15:32.4
1115,e5db4526-70a5-4482-a18b-e2f342447284,348850428,"Tuntut reformasi struktur pelihara integriti sempadan, hak migran","PENAHANAN seorang pegawai penguat kuasa baru-baru ini di Terminal 1 Lapangan Terbang Antarabangsa Kuala Lumpur (KLIA) menarik semula perhatian awam terhadap amalan sulit dikenali sebagai 'counter setting'.    Pada November tahun lalu, hampir 50 pegawai imigresen dipindahkan selepas siasatan Suruhanjaya Pencegahan Rasuah Malaysia (SPRM) terhadap sindiket sama beroperasi di KLIA.    Aktiviti 'counter setting' yang membabitkan rasuah di sempadan sudah lama dikenal pasti sebagai pemangkin utama kepada kegiatan pemerdagangan manusia dan penyeludupan migran.    Malah, Pejabat Pertubuhan Bangsa-Bangsa Bersatu Mengenai Dadah dan Jenayah (UNODC) mengenal pasti rasuah dan penyalahgunaan kuasa sebagai faktor penarik sistemik memudahkan jenayah rentas sempadan.    Dalam konteks ini, 'counter setting' bukan sekadar kecuaian, ia membabitkan pembabitan institusi yang membolehkan atau memudahkan kemasukan warga asing secara tidak teratur atau tidak sah serta berselindung di sebalik kuasa pentadbiran rasmi.    Namun, tindakan menghukum pegawai terbabit tidak sepatutnya secara automatik membawa kepada andaian semua individu melalui laluan itu adalah mangsa pemerdagangan atau secara sengaja bersubahat dalam aktiviti penyeludupan.    Rangka undang-undang berbeza   Wacana awam sering kali mengelirukan istilah 'migrasi', 'pemerdagangan' dan 'penyeludupan'. Kekeliruan ini diburukkan sesetengah naratif pertubuhan bukan kerajaan (NGO) dan akademik yang secara umum menyamakan pergerakan tidak sah dengan status sebagai penjenayah atau mangsa, sekali gus menyukarkan untuk membezakan undang-undang secara teliti.    Di bawah Protokol Pemerdagangan Orang PBB (Palermo Protokol) dan Akta Anti-Pemerdagangan Orang dan Anti-Penyeludupan Migran 2007 (ATIPSOM), pemerdagangan orang terdiri daripada tiga elemen utama. Pertama ialah perbuatan merangkumi pengambilan, perekrutan dan pengangkutan. Kedua adalah cara seperti paksaan, penipuan, penyalahgunaan kuasa dan ketiga, tujuan seperti buruh paksa atau seksual.   Namun, ATIPSOM tidak secara jelas memperuntukkan kesalahan ke atas cubaan melakukan pemerdagangan dan tidak secara automatik mengiktiraf seseorang sebagai mangsa pemerdagangan hanya kerana memasuki negara secara tidak sah.    Kebanyakan mangsa pemerdagangan manusia masuk ke Malaysia secara sah dengan pasport sah dan dalam kes warganegara Asia Tenggara, menikmati kemasukan tanpa visa selama 30 hari. Oleh itu, amat sukar untuk membuktikan elemen eksploitasi melainkan ia dapat dibuktikan dengan jelas di pintu masuk sempadan.   Kemasukan semata-mata tanpa bukti eksploitasi tidak boleh dianggap sebagai aktiviti pemerdagangan manusia. Sebaliknya, penyeludupan migran membabitkan persetujuan antara migran dan penyeludup bagi kemasukan secara tidak sah ke sesebuah negara dengan balasan kewangan.    Apabila sempadan berjaya dilintasi, urus niaga penyeludupan dianggap selesai. Dalam situasi ini, migran biasanya dianggap sebagai pesalah melanggar undang-undang imigresen. Status seseorang hanya menjadi 'tidak sah' jika pegawai imigresen gagal mengecop atau memproses kemasukan mereka.    Kecuaian pentadbiran ini tidak dengan sendirinya menunjukkan perlakuan jenayah atau bukti pemerdagangan. Ini membawa kepada persoalan penting, bagaimana pihak berkuasa boleh menentukan sama ada individu memasuki negara melalui 'counter setting' adalah mangsa pemerdagangan, penyeludupan atau sekadar migran tidak sah.   Tanpa bukti unsur paksaan atau eksploitasi, individu ini hanya boleh dianggap sebagai suspek atau pendatang tidak sah. Ini kerana, amat sukar bagi mana-mana individu menaiki penerbangan antarabangsa ke Malaysia tanpa dokumen perjalanan sah.    Terdapat pelbagai lapisan pemeriksaan termasuk pemeriksaan imigresen di negara berlepas, pengesahan dokumen syarikat penerbangan dan pemeriksaan akhir kru sebelum menaiki pesawat.    Namun, ini mungkin tidak berlaku bagi kemasukan melalui jalan darat. Sebagai contoh, sempadan darat Malaysia khususnya di kawasan Rantau Panjang, Sungai Golok, Kelantan dan Wang Kelian, Perlis jauh lebih mudah ditembusi.    Di Wang Kelian, terdapat kawasan 'tanah tidak bertuan' sepanjang satu kilometer memisahkan pos imigresen Thailand dan Malaysia, menjadikan pergerakan tanpa pengawasan sesuatu yang sukar dipantau.   Rangkaian pengambilan pekerja  Dasar buruh Malaysia yang berubah-ubah seperti pembekuan sementara dan kemudian pembatalan/kebenaran kemasukan pekerja Bangladesh mewujudkan pasaran didorong permintaan.    Bagi memenuhi kontrak pengambilan atau mengelakkan bayaran balik, ejen tidak beretika mungkin bersekongkol dengan pegawai penguat kuasa untuk menyeludup pekerja ke negara ini.   Antara kebimbangan utama ialah sistem pelesenan. Di Malaysia, ejen pekerja tidak diwajibkan mempunyai lesen individu, sebaliknya lesen mereka terikat kepada agensi. Ini mewujudkan jurang kawal selia besar.    Ada yang beroperasi tanpa pendaftaran, manakala yang lain menyalahgunakan platform sah sambil menjalankan urusan gelap secara selari. Lebih membimbangkan, ramai ejen ini adalah warga asing menetap di Malaysia.   Maka, Malaysia mesti melangkaui pendekatan penguatkuasaan bersifat reaktif dan menangani faktor sistemik yang membolehkan 'counter setting' dan penyalahgunaan migran berlaku. Pendekatan reformasi berasaskan hak asasi harus ada.    Ia merangkumi:  ● Prosedur saringan majikan lebih ketat dan hukuman setimpal terhadap pelanggaran hak pekerja.  ● Tindakan tegas terhadap ejen tidak berlesen dan tidak beretika, termasuk mereka yang beroperasi di sebalik entiti sah.  ● Penambahbaikan pengawasan institusi di semua agensi penguat kuasa sempadan bagi mencegah rasuah.  ● Pendekatan berpusatkan mangsa dengan menganggap migran tidak sah sebagai mangsa berpotensi, melainkan terbukti bersubahat.  ● Ratifikasi Konvensyen PBB mengenai Perlindungan Hak Semua Pekerja Migran dan Anggota Keluarga Mereka.   Boleh dikatakan skandal 'counter setting' di KLIA bukan sekadar berkaitan pegawai menyalahgunakan kuasa. Ia mencerminkan keretakan sistemik dalam tadbir urus migrasi, proses pengambilan buruh dan mekanisme akauntabiliti institusi.   Walaupun pendakwaan terhadap pelaku adalah perlu, reformasi struktur mesti menyusul bagi melindungi hak migran dan memelihara integriti sempadan negara. Bagi mencapai keseimbangan antara keselamatan negara dan maruah manusia, istilah 'mangsa', 'pesalah' dan 'migran tidak sah' harus dinilai semula.   Penulis adalah Pakar Kriminologi dan Pensyarah Kanan di Fakulti Undang-Undang, Universiti Malaya (UM)",PENAHANAN seorang pegawai penguat kuasa baru-baru ini di Terminal 1 Lapangan Terbang Antarabangsa Kuala Lumpur (KLIA) menarik semula perhatian awam terhadap amalan sulit dikenali sebagai ‘counter setting’.,https://www.bharian.com.my/rencana/lain-lain/2025/08/1429893/tuntut-reformasi-struktur-pelihara-integriti-sempadan-hak-migran,https://assets.bharian.com.my/images/articles/tuntut_BHfield_image_listing_featured.var_1754534112.jpg,07-08-25 2:35,07-08-25 2:35,Dr Hazreena Begum Abdul Hamid,Dr Hazreena Begum Abdul Hamid,en,my,10,Positive,15:33.5
1061,099ed3b3-c687-4ae9-b814-109392d1143a,348391164,Muamalat-i Dana Sinar penggerak modal PMKS,"KUALA LUMPUR: Bank Muamalat Malaysia Bhd (Bank Muamalat) melalui anak syarikat miliknya, Muamalat Invest Sdn Bhd (MISB) memperkenalkan Muamalat-i Dana Sinar (MiDAS), perintis dana kredit persendirian patuh Syariah yang direka khas untuk pelabur berkelayakan.   Pengerusi MISB, Md Khairuddin Arshad, berkata sebagai penanda aras strategik dalam pasaran modal Islam, MiDAS menggerakkan modal swasta ke dalam perusahaan sektor sebenar yang produktif, khususnya perusahaan mikro, kecil dan sederhana (PMKS) yang masih berdepan kesukaran mendapatkan akses pembiayaan.  Beliau berkata, inisiatif itu sejajar dengan aspirasi nasional ke arah pembangunan ekonomi yang inklusif, mampan dan berasaskan nilai.   Katanya, MiDAS akan memperkukuh ekosistem kewangan Islam di Malaysia dengan menghubungkan kekayaan swasta kepada sektor ekonomi yang penting tetapi kurang mendapat perhatian.   Menurutnya, ini mencerminkan komitmen bank itu dalam menyokong keterangkuman kewangan, keusahawanan dan pertumbuhan mampan, yang turut menjadi teras kepada visi nasional untuk kemakmuran bersama.   ""Ini adalah langkah penyelesaian yang tepat pada masanya, membolehkan pelabur mencapai impak bermakna sambil membina ekonomi yang berdaya tahan,"" katanya selepas majlis pelancaran MiDAS di sini, hari ini.  Turut hadir, Presiden & Ketua Pegawai Eksekutif Bank Muamalat, Khairul Kamarudin dan Ketua Pegawai Eksekutif MISB, Khadijah Sairah Ibrahim.   Sementara itu, Khadijah Sairah berkata, MiDAS distrukturkan untuk memberi akses kepada pelabur terhadap instrumen kredit persendirian Islam yang berkualiti tinggi, melalui platform Recognised Market Operators (RMO) yang berdaftar dengan Suruhanjaya Sekuriti (SC) Malaysia.   Beliau berkata, ia memperkenalkan satu kelas aset baharu yang berdaya tahan terhadap turun naik pasaran terbuka, sambil mengekalkan integriti Syariah, kepelbagaian portfolio dan pemeliharaan modal.   Katanya, ini menjadikan MiDAS bukan sekadar dana pelaburan, tetapi saluran penyaluran modal yang berimpak dengan menawarkan pulangan yang stabil dan berorientasikan pertumbuhan, sambil memenuhi keperluan pembiayaan sebenar dalam ekosistem keusahawanan negara.   ""Visi kami adalah untuk menyediakan penyelesaian berasaskan nilai yang membolehkan pelabur berjaya dengan matlamat jelas dan menyumbang secara bermakna kepada pembangunan negara,"" katanya.   Mengulas lanjut, beliau berkata, dengan membuka akses pembiayaan kepada PMKS, yang mewakili lebih 97 peratus perniagaan di Malaysia, MiDAS memainkan peranan penting dalam merapatkan jurang pembiayaan memacu keusahawanan dan memperkukuh daya tahan ekonomi.   Katanya, ia membuktikan kewangan Islam mampu menghasilkan impak nyata, memperluaskan akses kepada modal yang adil, mempromosikan pertumbuhan inklusif dan menyediakan pulangan kewangan dengan integriti.   ""Sebagai sebahagian daripada komitmen Bank Muamalat yang menyeluruh untuk membangunkan negara melalui kewangan beretika, pelancaran MiDAS menandakan satu sempadan baharu dalam penyelarasan antara matlamat dan prestasi,"" katanya.","KUALA LUMPUR: Bank Muamalat Malaysia Bhd (Bank Muamalat) melalui anak syarikat miliknya, Muamalat Invest Sdn Bhd (MISB) memperkenalkan Muamalat-i Dana Sinar (MiDAS), perintis dana kredit persendirian patuh Syariah yang direka khas untuk pelabur berkelayakan.",https://www.bharian.com.my/bisnes/korporat/2025/08/1429104/muamalat-i-dana-sinar-penggerak-modal-pmks,https://assets.bharian.com.my/images/articles/muamalat5og_BHfield_image_listing_featured.var_1754380770.jpg,05-08-25 8:00,05-08-25 8:00,Alzahrin Alias,Alzahrin Alias,en,my,10,Positive,43:04.0
1047,099ed3b3-c687-4ae9-b814-109392d1143a,348356134,Dua pemilik syarikat direman bantu siasatan palsu permohonan tanah,"KUCHING: Dua pemilik syarikat direman enam hari bermula hari ini bagi membantu siasatan berhubung kes pemalsuan permohonan lot tanah komersial di Kuching yang membabitkan wang rasuah lebih RM800,000.  Perintah reman sehingga 11 Ogos itu dikeluarkan oleh Majistret Ling Hui Chuan di Mahkamah Majistret 2 Kuching pagi tadi selepas permohonan dikemukakan Suruhanjaya Pencegahan Rasuah Malaysia (SPRM) Sarawak.  Kedua-dua suspek lelaki berusia lingkungan 50-an itu ditahan kira-kira jam 8 malam tadi ketika hadir memberi keterangan di pejabat SPRM Sarawak.  Menurut sumber, siasatan awal mendapati kedua-dua suspek disyaki bersubahat meminta dan menerima rasuah bagi mengurus permohonan lot tanah komersial di Kuching.  ""Kedua-dua suspek dipercayai melakukan perbuatan itu sekitar 2020 hingga 2021,"" kata sumber itu.  Sementara itu, Pengarah SPRM Sarawak, Hasbilah Mohamad Salleh mengesahkan penahanan kedua-dua individu tersebut yang kini disiasat di bawah Seksyen 16(a)(A) Akta SPRM 2009.  Seksyen itu memperuntukkan hukuman penjara sehingga 20 tahun dan denda tidak kurang lima kali ganda jumlah suapan atau RM10,000, mengikut mana lebih tinggi, jika sabit kesalahan.","KUCHING: Dua pemilik syarikat direman enam hari bermula hari ini bagi membantu siasatan berhubung kes pemalsuan permohonan lot tanah komersial di Kuching yang membabitkan wang rasuah lebih RM800,000.",https://www.bharian.com.my/berita/kes/2025/08/1429237/dua-pemilik-syarikat-direman-bantu-siasatan-palsu-permohonan-tanah,https://assets.bharian.com.my/images/articles/BH5DUA-O_BHfield_image_listing_featured.var_1754395313.jpg,05-08-25 12:00,05-08-25 12:00,NULL,,en,my,10,Positive,43:03.3
1102,e5db4526-70a5-4482-a18b-e2f342447284,348318808,"Rasuah lebih RM800,000, 2 pemilik syarikat dicekup","Mahkamah Majistret 2 Kuching membenarkan dua suspek itu direman SPRM sehingga 11 Ogos. (Gambar SPRM) PETALING JAYA: Dua pemilik syarikat direman kerana disyaki meminta dan menerima rasuah lebih RM800,000 bagi menguruskan permohonan lot tanah di Kuching dari Jabatan Tanah dan Survei Sarawak. Sumber berkata, kedua-dua suspek lelaki berusia lingkungan 50-an ditahan 8 malam semalam ketika hadir memberi keterangan di pejabat Suruhanjaya Pencegahan Rasuah Malaysia (SPRM) Sarawak. ""Siasatan awal mendapati kedua-dua suspek disyaki bersubahat meminta dan menerima wang rasuah sebagai dorongan membantu menguruskan permohonan mendapatkan lot tanah di Kuching bagi tujuan pembangunan komersial, sedangkan permohonan tersebut tidak pernah wujud. ""Kedua-dua suspek dipercayai melakukan perbuatan tersebut sekitar 2020 hingga 2021,” katanya. Perintah reman enam hari sehingga 11 Ogos dikeluarkan Majistret Ling Hui Chuan selepas permohonan dibuat SPRM di Mahkamah Majistret 2 Kuching, pagi tadi. Sementara itu, Pengarah SPRM Sarawak Hasbilah Mohamad Salleh ketika dihubungi mengesahkan penahanan tersebut. Katanya, kes disiasat mengikut Seksyen 16(a)(A) Akta SPRM 2009.",Dua suspek lingkungan 50-an minta suapan bagi urus permohonan lot tanah dari Jabatan Tanah dan Survei Sarawak.,https://www.freemalaysiatoday.com/category/bahasa/tempatan/2025/08/05/rasuah-lebih-rm800000-2-pemilik-syarikat-dicekup,"https://www.freemalaysiatoday.com/cdn-cgi/image/quality=85,format=auto,fit=scale-down,width=1600,height=1000/https://media.freemalaysiatoday.com/wp-content/uploads/2025/08/a44fe9fc-rasuah-kuching-emel-pic-050825-1.webp",05-08-25 11:07,05-08-25 11:07,FMT Reporters,FMT Reporters,en,my,10,Positive,15:32.4
1043,099ed3b3-c687-4ae9-b814-109392d1143a,348297468,"Pembaharuan ekonomi, asas kukuh ringgit dan ketahanan negara","KUALA LUMPUR: Pembaharuan struktur ekonomi yang dilaksanakan kerajaan terus menjadi pemangkin kepada daya tahan negara, bukan sahaja dari segi pertumbuhan tetapi juga kestabilan mata wang, kata Gabenor Bank Negara Malaysia (BNM).  Datuk Seri Abdul Rasheed Ghaffour berkata, beberapa perkembangan positif dapat dilihat tahun ini hasil pembaharuan yang berjaya menarik minat pelabur baharu, sekali gus menyokong pengukuhan ringgit.  Katanya, setakat penutupan pasaran semalam, ringgit telah mengukuh 5.55 peratus berbanding dolar Amerika Syarikat (AS) dan 1.8 peratus berbanding mata wang rakan dagangan utama.  “Asas ekonomi yang kukuh serta usaha terselaras bagi memastikan aliran mata wang yang seimbang akan terus menyokong ringgit.  “Pembaharuan struktur terus menyokong daya tahan Malaysia, mengukuhkan disiplin fiskal, menarik pelaburan berkualiti tinggi dan mengembangkan peluang ekonomi.   “Kemajuan dalam bidang strategik seperti peralihan tenaga, infrastruktur digital dan pembuatan bernilai tinggi meletakkan asas untuk ekonomi yang lebih inklusif dan berdaya saing,” katanya dalam ucapan pada MyFintech Week 2025 di sini.  Program itu anjuran bersama oleh BNM, Suruhanjaya Sekuriti Malaysia (SC), Asian Institute of Chartered Bankers (AICB), Fintech Association of Malaysia dan Malaysia Digital Economy Corporation.   Mengenai perkembangan ekonomi negara, Abdul Rasheed berkata, ekonomi Malaysia kekal kukuh meskipun berdepan ketidaktentuan global.  Beliau berkata, BNM telah membuat semakan unjuran pertumbuhan Keluaran Dalam Negara Kasar (KDNK) untuk tahun ini kepada julat antara 4.0 peratus dan 4.8 peratus, mencerminkan ketidaktentuan yang memuncak pada perdagangan global.   Tinjauan itu, jelasnya, kekal disokong oleh permintaan domestik yang berdaya tahan dan pelaburan yang mampan dalam infrastruktur untuk sektor strategik di bawah rancangan pembangunan negara.  “Sementara itu, inflasi diunjurkan kekal sederhana, dengan inflasi keseluruhan dijangka purata antara 1.5 peratus dan 2.3 peratus pada 2025.   “Semakan unjuran ini mencerminkan kelonggaran berterusan dalam kos dan prospek permintaan yang stabil.   “Dalam persekitaran ini, kesan daripada langkah dasar domestik dijangka kekal terkawal,” katanya. – UTUSAN","KUALA LUMPUR: Pembaharuan struktur ekonomi yang dilaksanakan kerajaan terus menjadi pemangkin kepada daya tahan negara, bukan sahaja dari segi pertumbuhan tetapi juga kestabilan mata wang, kata Gabenor Bank Negara Malaysia (BNM). Datuk Seri Abdul Rasheed Ghaffour berkata, beberapa perkembangan positif dapat dilihat tahun ini hasil pembaharuan yang berjaya menarik minat pelabur baharu, sekali gus menyokong ... Read more   The post Pembaharuan ekonomi, asas kukuh ringgit dan ketahanan negara appeared first on Utusan Malaysia.",https://www.utusan.com.my/ekonomi/2025/08/pembaharuan-ekonomi-asas-kukuh-ringgit-dan-ketahanan-negara/,http://www.utusan.com.my/wp-content/uploads/2025/08/KLC_Fintech023.jpg,05-08-25 9:50,05-08-25 9:50,ZAKKINA WATI AHMAD TARMIZI,ZAKKINA WATI AHMAD TARMIZI,ms,my,10,Neutral,43:03.2
1044,099ed3b3-c687-4ae9-b814-109392d1143a,348257344,"Pembaharuan struktur pacu daya tahan ekonomi, kukuhkan ringgit - Gabenor BNM","KUALA LUMPUR: Pembaharuan struktur ekonomi yang dilaksanakan kerajaan terus menjadi pemangkin kepada daya tahan negara, bukan sahaja dari segi pertumbuhan tetapi juga kestabilan mata wang, kata Gabenor Bank Negara Malaysia (BNM), Datuk Seri Abdul Rasheed Ghaffour.  Beliau berkata, beberapa perkembangan positif dapat dilihat tahun ini hasil pembaharuan yang berjaya menarik minat pelabur baharu sekali gus menyokong pengukuhan ringgit.  Menurutnya, setakat penutupan pasaran semalam, ringgit telah mengukuh 5.55 peratus berbanding dolar Amerika Syarikat (AS) dan 1.8 peratus berbanding mata wang rakan dagangan utama.  ""Asas ekonomi yang kukuh serta usaha terselaras bagi memastikan aliran mata wang yang seimbang akan terus menyokong ringgit.  ""Pembaharuan struktur terus menyokong daya tahan Malaysia - mengukuhkan disiplin fiskal, menarik pelaburan berkualiti tinggi dan mengembangkan peluang ekonomi.   ""Kemajuan dalam bidang strategik seperti peralihan tenaga, infrastruktur digital dan pembuatan bernilai tinggi meletakkan asas untuk ekonomi yang lebih inklusif dan berdaya saing,"" katanya.  Beliau berkata demikian pada MyFintech Week 2025, anjuran bersama oleh BNM, Suruhanjaya Sekuriti Malaysia (SC), Asian Institute of Chartered Bankers (AICB), Fintech Association of Malaysia, dan Malaysia Digital Economy Corporation, di sini, hari ini.  Mengenai perkembangan ekonomi negara, Abdul Rasheed berkata, ekonomi Malaysia kekal kukuh meskipun berdepan ketidaktentuan global.   Beliau berkata, BNM telah membuat semakan unjuran pertumbuhan Keluaran Dalam Negara Kasar (KDNK) untuk tahun ini kepada julat antara 4.0 peratus dan 4.8 peratus, mencerminkan ketidaktentuan yang memuncak pada perdagangan global.   Tinjauan itu, jelasnya, kekal disokong oleh permintaan domestik yang berdaya tahan dan pelaburan yang mampan dalam infrastruktur untuk sektor strategik di bawah rancangan pembangunan negara.  ""Sementara itu, inflasi diunjurkan kekal sederhana, dengan inflasi keseluruhan dijangka purata antara 1.5 peratus dan 2.3 peratus pada 2025. ""Semakan unjuran ini mencerminkan kelonggaran berterusan dalam kos dan prospek permintaan yang stabil.   ""Dalam persekitaran ini, kesan daripada langkah dasar domestik dijangka kekal terkawal,"" katanya.","KUALA LUMPUR: Pembaharuan struktur ekonomi yang dilaksanakan kerajaan terus menjadi pemangkin kepada daya tahan negara, bukan sahaja dari segi pertumbuhan tetapi juga kestabilan mata wang, kata Gabenor Bank Negara Malaysia (BNM), Datuk Seri Abdul Rasheed Ghaffour.",https://www.bharian.com.my/bisnes/lain-lain/2025/08/1429070/pembaharuan-struktur-pacu-daya-tahan-ekonomi-kukuhkan-ringgit,https://assets.bharian.com.my/images/articles/bizh-ekogab_BHfield_image_listing_featured.var_1754376437.jpg,05-08-25 6:47,05-08-25 6:47,Mahanum Abdul Aziz,Mahanum Abdul Aziz,en,my,10,Positive,43:03.2
1036,099ed3b3-c687-4ae9-b814-109392d1143a,348228980,MHO gesa SPRM siasat syarikat pelaburan tipu pelabur program RPS,"PUTRAJAYA: Pertubuhan Kemanusiaan Masyarakat Antarabangsa Malaysia (MHO) menggesa Suruhanjaya Pencegahan Rasuah Malaysia (SPRM) menyiasat beberapa syarikat pelaburan yang didakwa menipu ratusan pelabur melalui program pelaburan saham Pra-IPO RPS dan i-RPS.  Setiausaha Agungnya, Datuk Hishamuddin Hashim berkata, pihaknya menerima sebanyak 685 aduan daripada mangsa yang terlibat dengan skim pelaburan ditawarkan oleh 12 syarikat berbeza.  Beliau berkata, semua syarikat itu memperkenalkan pelaburan saham keutamaan termasuk debentur (instrumen hutang) dan pelaburan produk ‘economic benefits’ yang didakwa memberi pulangan lumayan kepada pelabur.  “Modus operandi yang digunakan oleh syarikat-syarikat tersebut hampir serupa, iaitu dengan menawarkan pulangan dividen tinggi pada peringkat awal pelaburan.  “Bagaimanapun, selepas beberapa bulan, syarikat terbabit gagal meneruskan bayaran seperti dijanjikan dan memberikan pelbagai alasan bagi melengah-lengahkan tindakan pelabur,” katanya ketika ditemui selepas menyerahkan aduan kepada SPRM, hari ini.  Katanya, ada syarikat menggunakan dokumen palsu dan dakwaan palsu kononnya bayaran tertangguh disebabkan faktor teknikal dan penstrukturan dalaman.  Hishamuddin berkata, sebahagian besar pelabur yang sudah mendaftarkan pegangan saham mendakwa ditipu apabila mendapati dokumen dan pengesahan saham mereka tidak sah atau tidak diiktiraf oleh pihak berwajib.  Menurutnya, anggaran keseluruhan kerugian yang ditanggung oleh mangsa-mangsa terlibat mencecah lebih RM183 juta.  “Perkara ini sangat serius kerana ia melibatkan wang simpanan rakyat termasuk pesara, suri rumah, kakitangan awam dan golongan profesional yang terpedaya dengan janji pulangan tinggi,” katanya.  Sehubungan itu, katanya, pihaknya memohon SPRM menjalankan siasatan di bawah Seksyen 18 Akta SPRM 2009 kerana dipercayai wujud unsur penipuan dan pemalsuan maklumat untuk mengelirukan pelabur.  Jelasnya lagi, mangsa-mangsa turut memberi jaminan untuk bekerjasama penuh dengan SPRM dan akan menyediakan semua dokumen berkaitan bagi membantu siasatan.  “Kes ini turut pernah dirujuk kepada pihak polis namun sehingga kini tiada perkembangan bermakna terhadap siasatan kes berkenaan.  “MHO tampil bagi pihak mangsa untuk mendesak tindakan lebih tegas kerana ramai pelabur telah kerugian dan tiada pembelaan,” katanya. – UTUSAN","PUTRAJAYA: Pertubuhan Kemanusiaan Masyarakat Antarabangsa Malaysia (MHO) menggesa Suruhanjaya Pencegahan Rasuah Malaysia (SPRM) menyiasat beberapa syarikat pelaburan yang didakwa menipu ratusan pelabur melalui program pelaburan saham Pra-IPO RPS dan i-RPS. Setiausaha Agungnya, Datuk Hishamuddin Hashim berkata, pihaknya menerima sebanyak 685 aduan daripada mangsa yang terlibat dengan skim pelaburan ditawarkan oleh 12 syarikat berbeza. Beliau berkata, ... Read more   The post MHO gesa SPRM siasat syarikat pelaburan tipu pelabur program RPS appeared first on Utusan Malaysia.",https://www.utusan.com.my/nasional/2025/08/mho-gesa-sprm-siasat-syarikat-pelaburan-tipu-pelabur-program-rps/,http://www.utusan.com.my/wp-content/uploads/2025/08/WhatsApp-Image-2025-08-05-at-1.44.35-PM.jpeg,05-08-25 6:11,05-08-25 6:11,MOHD. HUSNI MOHD. NOOR,MOHD. HUSNI MOHD. NOOR,ms,MY,10,Neutral,43:02.8
1058,099ed3b3-c687-4ae9-b814-109392d1143a,348180536,Undang-undang berkait kekayaan tak dapat dijelaskan berkuasa tapi sukar dibentuk,"Malaysia kerugian RM277 bilion akibat penipuan, penyalahgunaan perolehan, dan aliran haram antara 2018 dan 2023, menurut Charles Santiago. (Gambar fail) PETALING JAYA: Perintah kekayaan yang tidak dapat dijelaskan (UWO) boleh menjadi alat yang berkuasa dalam memerangi rasuah namun langkah untuk menggubal undang-undang mengenainya mungkin berdepan cabaran, kata advokasi antirasuah. Presiden Transparency International Malaysia (TI-M), Raymon Ram, berkata ia mungkin sukar untuk mendapatkan kelulusan parlimen kerana mekanisme itu sendiri akan menjejaskan prinsip undang-undang asas. ""Ahli Parlimen yang mungkin tertakluk kepada UWO mungkin mengundi menentang undang-undang sedemikian,"" katanya kepada FMT. Raymon menjelaskan, di bawah UWO, beban pembuktian dialihkan kepada individu untuk mewajarkan kekayaan mereka. Ini bercanggah dengan prinsip undang-undang asas, termasuk anggapan tidak bersalah, tambahnya. Raymon Ram. Di bawah prinsip undang-undang yang ditetapkan, beban pembuktian biasanya terletak pada pihak yang menuntut atau pendakwa, dan setiap individu dianggap tidak bersalah sehingga dibuktikan bersalah. Bagaimanapun, Raymon mengakui UWO mempunyai 'potensi luar biasa' dalam bidang pemulihan aset dan boleh melengkapkan undang-undang seperti Akta Suruhanjaya Pencegahan Rasuah Malaysia 2009 dan Akta Pencegahan Pengubahan Wang Haram, Pencegahan Pembiayaan Keganasan dan Hasil Daripada Aktiviti Haram 2001. Beliau berkata mana-mana undang-undang yang digubal harus merangka UWO sebagai mekanisme sivil — serupa dengan model UK — untuk mengelakkan potensi cabaran perlembagaan, sambil melengkapkan agensi penguatkuasaan dengan kuasa yang bermakna. Beliau juga berkata bahawa terdapat keperluan bagi pengawasan kehakiman untuk mencegah penyalahgunaan. ""Sistem UWO baharu mesti dibina dengan pemeriksaan dan ketelusan supaya ia tidak digunakan sebagai senjata terhadap lawan politik,"" kata Raymon. Pada Sabtu, bekas Ahli Parlimen Klang Charles Santiago menggesa kerajaan memperkenalkan undang-undang UWO bagi menangani kekayaan diperolehi secara haram dan rasuah sistemik di kalangan golongan elit. Beliau berkata UK memperoleh semula £62.9 juta (RM390 juta) dalam setahun melalui perintah itu dan tindakan sivil berkaitan. Memetik anggaran rasmi, Santiago berkata Malaysia kerugian RM277 bilion akibat penipuan, penyalahgunaan perolehan dan aliran haram antara 2018 dan 2023, atau RM55 bilion setiap tahun, yang mungkin membiayai sekolah, hospital dan bantuan makanan. Bagaimanapun, Ketua Pegawai Eksekutif Pusat Membanteras Rasuah dan Kronisme (C4) Pushpan Murugiah mengingatkan bahawa UWO bukan satu-satunya penyelesaian untuk masalah berkaitan rasuah. Pushpan Murugiah. ""UWO tidak membendung rasuah dengan menghalang pelakuan rasuah atau menangani punca rasuah. Ia hanya menyediakan jalan yang lebih mudah dan cepat ke arah pemulihan aset,"" katanya ketika dihubungi. Beliau juga menyifatkan UWO sebagai satu bentuk rampasan sivil, menyifatkannya sebagai alat penyiasatan yang dibuat untuk mendapatkan perintah pemulihan sivil dengan membalikkan beban pembuktian. Pushpan juga menegaskan ia jarng digunakan di UK, dengan agensi penyiasat enggan menggunakan undang-undang dalam kes yang melibatkan struktur aset yang kompleks. Ini kerana kos perundangan yang ditanggung adalah tinggi jika UWO diterbalikkan. Beliau juga berkata penggunaan 'syarikat cengkerang' dan proksi untuk menyembunyikan aset di Malaysia juga mungkin menjadi penghalang utama kepada penggunaan UWO di sini.","Raymon Ram dari TI-M berkata ia boleh melengkapkan undang-undang rasuah dan pengubahan wang haram, tetapi Pushpan Murugiah dari C4 berkata ia bukan satu-satunya jalan yang ada.",https://www.freemalaysiatoday.com/category/bahasa/tempatan/2025/08/05/undang-undang-berkait-kekayaan-tak-dapat-dijelaskan-berkuasa-tapi-sukar-dibentuk,"https://www.freemalaysiatoday.com/cdn-cgi/image/quality=85,format=auto,fit=scale-down,width=1600,height=1000/https://media.freemalaysiatoday.com/wp-content/uploads/2025/08/d6a655c3-ringgit-rm100-resize-file-pic-040825.webp",05-08-25 0:45,05-08-25 0:45,Carolyn K,Carolyn K,en,my,10,Positive,43:03.9
1133,e5db4526-70a5-4482-a18b-e2f342447284,347948350,Sindiket 'Fly' dan 'U-turn': 125 pintu masuk negara dilengkapi 635 sistem 'autogate' tangani manipulasi kemasukan tak sah,"KUALA LUMPUR: Sebanyak 125 pintu masuk negara akan dilengkapi dengan 635 sistem pintu automatik atau 'autogate' menjelang Mac 2028, dalam usaha menangani sebarang manipulasi kemasukan ke Malaysia secara tidak sah.   Menteri Dalam Negeri, Datuk Seri Saifuddin Nasution Ismail, berkata bermula Disember ini, sistem itu akan dipasang di Kompleks Sultan Abu Bakar dan Bangunan Sultan Iskandar di Johor; Lapangan Terbang Antarabangsa Kuala Lumpur (KLIA) Terminal 1 dan 2; Lapangan Terbang Antarabangsa Kuching; Lapangan Terbang Antarabangsa Kota Kinabalu dan Lapangan Terbang Antarabangsa Pulau Pinang.   ""Pada Mac 2028, kita akan laksanakan kesemuanya. Itu langkah ke arah perkhidmatan pendigitalan melalui autogate, yang akan meminimumkan interaksi manusia di pintu masuk.   ""Rekodnya adalah biometrik, pengecaman wajah dan iris serta cap jari, semua ini dengan sendirinya akan membolehkan isu manipulasi dapat diatasi,"" katanya pada sesi soal jawab di Dewan Rakyat, hari ini.   Beliau menjawab soalan asal Lee Chean Chung (PH-Petaling Jaya) mengenai masa yang diperlukan untuk menyelesaikan isu rasuah dan penyelewengan secara menyeluruh di Imigresen KLIA berikutan isu sindiket 'Fly' dan 'U-turn' yang memalukan imej negara.   Pada masa sama, Saifuddin memaklumkan Kementerian Dalam Negeri (KDN) dalam proses melaksanakan ujian bukti konsep (POC) bagi penggunaan kamera badan (BWC) bagi petugas imigresen di pintu masuk negara, terutama KLIA.   ""Perolehan akan dilakukan pada September tahun ini, dengan harapan kita akan dapat kelulusan 614 BWC dan ini akan dapat meningkatkan prestasi perkhidmatan,"" katanya.   Selain itu, Agensi Kawalan dan Perlindungan Sempadan (AKPS) juga akan bekerjasama secara strategik dengan polis, Malaysia Airports Holdings Bhd (MAHB) dan pasukan keselamatan penerbangan untuk melaksanakan sistem penapisan penumpang lanjutan.   ""Melalui maklumat penumpang lanjutan di bawah sistem ini, ia akan membabitkan 10 daripada 56 syarikat penerbangan yang beroperasi, yang akan bermula pada hujung tahun ini.   ""Dengan sendirinya, maklumat ketibaan pengembara akan diketahui lebih awal sebelum menjejakkan kaki ke negara ini,"" katanya.   Menjawab soalan tambahan Datuk Che Mohamad Zulkifly Jusoh (PN-Besut) mengenai tindakan diambil terhadap pegawai yang terbabit aktiviti ""counter setting"" dan penyelewengan di KLIA, Saifuddin berkata tahun lalu saja seramai 26 pegawai dibuang kerja dan lapan pegawai dikenakan tindakan sama pada 2023.   ""Bagi 50 kes 'phantom traveler', semua kes ini ditangani Suruhanjaya Pencegahan Rasuah Malaysia (SPRM), yang mana dua sudah dituduh di mahkamah.   ""Bagi baki 48 kes lagi, SPRM mengangkat syor untuk tuduh, siasatan dalaman dan juga siasatan tatakelola,"" katanya.","KUALA LUMPUR: Sebanyak 125 pintu masuk negara akan dilengkapi dengan 635 sistem pintu automatik atau ‘autogate’ menjelang Mac 2028, dalam usaha menangani sebarang manipulasi kemasukan ke Malaysia secara tidak sah.",https://www.bharian.com.my/berita/nasional/2025/08/1428489/sindiket-fly-dan-u-turn-125-pintu-masuk-negara-dilengkapi-635-sistem,https://assets.bharian.com.my/images/articles/BHPUDIM_BHfield_image_listing_featured.var_1754276201.jpg,04-08-25 2:53,04-08-25 2:53,Zanariah Abd Mutalib,Zanariah Abd Mutalib,en,my,10,Positive,15:35.2
1098,e5db4526-70a5-4482-a18b-e2f342447284,347948316,"Pixelvest didenda RM3 juta, pengarah dipenjara tiga tahun","KUALA LUMPUR: Mahkamah Sesyen di sini baru-baru ini mensabitkan hukuman denda terhadap Pixelvest Sdn Bhd (Pixelvest) dan pengarahnya, Ang Jen Chuen (Dexter Ang) atas kesalahan berkaitan aktiviti pasaran modal tidak berlesen.  Dalam kenyataan hari ini, Suruhanjaya Sekuriti Malaysia (SC) menjelaskan Pixelvest, yang diwakili Dexter Ang, mengaku bersalah atas satu pertuduhan mengikut seksyen 58(1) Akta Pasaran Modal dan Perkhidmatan 2007 (CMSA) kerana menjalankan perniagaan dalam pengurusan dana tanpa lesen.  ""Pixelvest didenda RM3 juta oleh Hakim Mahkamah Sesyen, Siti Shakirah Mohtarudin,"" tambah SC.  Menurut suruhanjaya itu, Dexter Ang juga mengaku bersalah atas satu pertuduhan mengikut seksyen 58(1) CMSA atas kapasitinya sebagai pengarah Pixelvest, dan dijatuhi hukuman penjara tiga tahun, bermula dari tarikh tangkap pada 10 Januari 2024.  Pada 28 Julai 2025, Dexter Ang mengaku bersalah di Mahkamah Sesyen atas lapan pertuduhan menerima hasil daripada aktiviti menyalahi undang-undang di bawah seksyen 4(1)(b) Akta Pencegahan Pengubahan Wang Haram, Pencegahan Pembiayaan Keganasan dan Hasil daripada Aktiviti Haram 2001 (AMLATFPUAA), jelas SC.  Dia dijatuhi hukuman penjara tiga tahun bagi setiap kesalahan dari tarikh tangkap pada 10 Januari 2024 dan hukuman penjara bagi kesemua lapan pertuduhan berjalan serentak.  Kesalahan yang dilakukan oleh Pixelvest dan Dexter Ang berlaku di Kuala Lumpur dan Selangor antara Disember 2020 dan Januari 2023.  Menurut SC, Dexter Ang telah ditangkap dan dikenakan pertuduhan oleh pihaknya pada 10 Jan, 2024 atas kesalahan di bawah AMLATFPUAA, dan selepas itu pada 26 Februari 2024 atas kesalahan di bawah CMSA.  Pixelvest telah dikenakan pertuduhan pada 10 Mei 2024.  Kedua-duanya telah menuntut dibicarakan terhadap semua pertuduhan pada mulanya.  SC menjelaskan pengurusan dana adalah aktiviti terkawal dan mana-mana individu yang menjalankan perniagaan pengurusan dana memerlukan lesen daripada SC di bawah CMSA.  ""SC memandang serius aktiviti tidak berlesen dan kekal komited terhadap perlindungan pelabur dengan mengambil tindakan penguatkuasaan terhadap mereka yang melanggar undang-undang.  ""Pelabur diingatkan untuk menyemak Senarai Makluman Pelabur SC, yang sentiasa dikemas kini, jika ada syarikat atau individu yang mencurigakan yang mungkin menjalankan aktiviti atau penipuan pasaran modal tidak berlesen,"" tambah suruhanjaya itu.","KUALA LUMPUR: Mahkamah Sesyen di sini baru-baru ini mensabitkan hukuman denda terhadap Pixelvest Sdn Bhd (Pixelvest) dan pengarahnya, Ang Jen Chuen (Dexter Ang) atas kesalahan berkaitan aktiviti pasaran modal tidak berlesen.",https://www.bharian.com.my/bisnes/lain-lain/2025/08/1428634/pixelvest-didenda-rm3-juta-pengarah-dipenjara-tiga-tahun,https://assets.bharian.com.my/images/articles/sc4og_BHfield_image_listing_featured.var_1754290054.jpg,04-08-25 6:47,04-08-25 6:47,Bernama,Bernama,en,my,10,Positive,15:32.0
1094,e5db4526-70a5-4482-a18b-e2f342447284,347733738,"Pengawal selia pasaran perlu berintegriti, berlaku adil","KUALA LUMPUR: Kalangan pengawal selia pasaran perlu berintegriti selain memudah cara usaha penciptaan nilai, membangunkan pasaran modal serta menangani cabaran masa depan.  Pengerusi Suruhanjaya Sekuriti Malaysia (SC), Datuk Mohammad Faiz Azmi, berkata tidak kurang pentingnya adalah perlu wujud kepercayaan bahawa pengawal selia mengendalikan semua pihak berkaitan secara adil demi memastikan pasaran yang teratur.  Pada masa sama, beliau mengingkatkan pengawal selia mengenai kepentingan untuk dilihat sebagai membantu dalam membangunkan pasaran dan bukannya terlalu konservatif sehingga mengekang kemajuan serta inovasi.  ""Usaha mewujudkan kepercayaan itu memerlukan kerangka kerja serta proses institusi yang kukuh. Atas alasan ini, sebagaimana pengawal selia lain di rantau ini, kita mempunyai dua mandat, memastikan pasaran yang adil dan teratur serta mandat membangunkan pasaran modal.  ""Antara buktinya adalah SC misalnya mewarisi saiz pasaran bernilai kira-kira RM600 bilion pada 1990-an dan telah membantu pasaran untuk mencecah RM4.1 trilion tahun lalu iaitu peningkatan hampir tujuh kali,"" katanya dalam ucaptama di Sidang Kemuncak Pemimpin Penuntut Malaysia di sini, hari ini.  Bagaimanapun, Mohammad Faiz berkata tidak semua yang digalakkan oleh SC sejak 30 tahun dapat direalisasikan, malah ada beberapa bidang seperti aset digital dan kredit karbon yang memerlukan lebih banyak masa sebelum dapat menjadi sebahagian daripada arus perdana.  ""Namun, mandat kedua pembangunan pasaran itu adalah untuk meyakinkan pasaran bahawa kita juga ada kepentingan dalam mengembangkan pasaran,"" katanya.  Dalam pada itu, beliau berkata SC sedang melakukan proses semakan untuk lebih memahami kedudukan semasa pasaran modal serta di masa depan dalam 20 tahun akan datang.  ""Perancangan sedang dibuat, tetapi tiada apa yang perlu disembunyikan dari segi beberapa cabaran yang perlu kita tangani seperti meningkatkan daya tarikan pasaran modal untuk berupaya membiayai pertumbuhan ekonomi, memastikan pulangan daripada produk pasaran dapat menyaingi dan melepasi kadar inflasi.  ""Aspek lain adalah memastikan apabila anda semua bersara nanti, ada dana mencukupi untuk menampung keselesaan hidup dan membiayai kos perubatan,"" katanya.  Mohammad Faiz berkata terdapat dua bidang dalam jangka pertengahan ini yang perlukan perancangan SC bagi membiayai peralihan dan penerimagunaan untuk menangani perubahan iklim.  ""Juga (tempoh) pasca Hari Liberalisasi Amerika Syarikat (tarif) dan bagaimana kita dapat menjadi rakan lebih baik dengan jiran-jiran di ASEAN,"" katanya.  Selain itu, beliau berkata wujud kepercayaan apabila sesebuah syarikat gagal atau mencatat kerugian, pasti ada pihak yang perlu dipersalahkan.  ""(Persepsi) itu tidak semestinya tepat. Syarikat-syarikat secara amnya gagal apabila perniagaan terjejas atau susulan daripada keputusan perniagaan yang salah.  ""Antara perkara yang perlu diambil kira adalah hanya lima daripada 30 syarikat asal dalam indeks Dow Jones Amerika Syarikat (AS) pada tahun 1930-an masih kekal beroperasi sehingga hari ini.  ""Kebanyakannya, jika tidak semua, telah lenyap kerana perniagaan terjejas dan gagal membuat keputusan tepat,"" katanya.","KUALA LUMPUR: Kalangan pengawal selia pasaran perlu berintegriti selain memudah cara usaha penciptaan nilai, membangunkan pasaran modal serta menangani cabaran masa depan.",https://www.bharian.com.my/bisnes/lain-lain/2025/08/1428325/pengawal-selia-pasaran-perlu-berintegriti-berlaku-adil,https://assets.bharian.com.my/images/articles/sc3og_BHfield_image_listing_featured.var_1754213129.jpg,03-08-25 9:25,03-08-25 9:25,BERNAMA,BERNAMA,en,my,10,Positive,15:31.6
265,e4f99a61-2741-4d1d-811d-03e7b79fda6a,346795010,"Nama Syarikat: Panduan, Proses & Cadangan Nama","Pemilihan nama syarikat merupakan perkara penting yang perlu difikirkan oleh semua pemilik perniagaan. Tanpa nama yang bagus, syarikat atau perniagaan anda akan sukar untuk dikenali orang lain.   Berikut kami kongsikan beberapa cadangan nama yang membawa makna yang baik serta trendy dan catchy untuk anda jadikan sebagai panduan pembinaan nama. Jadi pastikan anda bersama kami sehingga ke penghujung artikel untuk mengetahui lebih lagi.   Apa itu Nama Perniagaan/Nama Syarikat?  Memilih nama syarikat adalah langkah utama dalam memulakan perjalanan perniagaan, bukan sahaja untuk keperluan formal malah untuk membina identiti jenama yang kukuh.   Nama perniagaan boleh dikategorikan kepada dua jenis iaitu:   Nama sendiri: Menggunakan nama seperti di dalam kad pengenalan. Kategori ini tidak perlu semakan untuk kelulusan. Contoh Ruslan Bin Mohamad, Lee Yang Fei dan Sharmila A/P Avaniappan.   Nama tred: Nama perniagaan yang dicadangkan dan perlu mendapat kelulusan Pendaftar Perniagaan, Suruhanjaya Syarikat Malaysia (SSM) terlebih dahulu. Contoh Kedai Dobi Mewah, Lucky Star Catering dan ABS Unggul Enterprise.   Proses Permohonan Nama Perniagaan   Permohonan untuk carian nama mesti dibuat menggunakan Borang PNA42. Borang permohonan hendaklah diisi dengan lengkap.  Jika nama yang dipohon mengandungi perkataan yang memerlukan kelululusan YB Menteri, Pemohon perlu melengkapkan maklumat dan melampirkan dokumen sokongan untuk kelulusan YB Menteri.   Sumber: Suruhanjaya Syarikat Malaysia (SSM)  Panduan Pemilihan Nama Perniagaan  Nama hendaklah menggunakan laras bahasa dan ejaan yang betul.  Penggunaan campuran bahasa malaysia dan bahasa inggeris adalah dibenarkan jika penggunaannya adalah untuk menggambarkan jenis perniagaan dan mestilah mengikut laras bahasa yang betul.   Sekiranya nama mengandungi perkataan yang bukan dari bahasa malaysia atau bahasa inggeris atau rekaan, makna atau asal usul perkataan tersebut hendaklah diberikan.   Nama yang dipohon mestilah mempunyai nama identiti dan tidak terlalu umum.  nama adalah dianggap umum jika menggunakan perkataan biasa (common words) atau hanya menunjukkan aktiviti.  Tidak menyerupai nama perniagaan yang telah didaftarkan atau dalam simpanan  Bukan nama-nama yang kurang sopan, menghina atau mengelirukan dari segi identiti dan objek    Mematuhi prinsip-prinsip umum lain yang ditetapkan seperti yang dinyatakan dalam dokumen di bawah:  Contoh Nama Syarikat di Malaysia Untuk Panduan Daftar SSM  Berikut merupakan 20 contoh nama syarikat atau perniagaan di Malaysia yang boleh anda jadikan sebagai panduan:  DRB-HICOM Berhad  Maybank Berhad  Telekom Malaysia Berhad  Petronas Berhad  Tenaga Nasional Berhad (TNB)  Syabas Berhad  KLCC Properties Berhad  Naza Group of Companies  Modenas Sdn Bhd  Proton Holdings Berhad  Perodua Berhad  Celcom Berhad  Sapura Auto (BMW Distributor)  VADS Berhad  SajianAmoi Enterprise  Makmur Jaya Enterprise  Flora Craft Enterprise  Rafila Enterprise.  Contoh Nama Syarikat Yang Boleh Membawa Rezeki   Jika anda merupakan pemilik perniagaan atau syarikat, amat penting untuk anda pastikan nama yang diberi adalah nama yang mudah diingati orang ramai, agar mudah untuk anda mengingatkan pelanggan tentang perniagaan anda.   Nama yang terlalu panjang atau sukar disebut akan menyebabkan pelanggan mudah lupa nama perniagaan anda, dan apabila ini berlaku, ia juga mungkin boleh menyebabkan anda kekurangan pelanggan yang berulang.  Berikut kami kongsikan contoh nama yang boleh anda ambil dan jadikan panduan anda dalam pembinaan nama perniagaan anda:  Nama Sendiri  Anda boleh menggunakan nama anda sendiri sebagai nama perniagaan anda. Namun kalau boleh, jangan gunakan nama panjang, sebaliknya gunakan nama pendek yang mudah diingati pelanggan. Sebagai contoh:  Wawa Cosmetic  Ainaa Beauty  Nama Dengan Perkataan “Trending”  Sebagai peniaga anda juga boleh meletakkan perkataan-perkataan yang sedang hangat digunakan dalam nama perniagaan anda untuk menarik perhatian pelanggan. Contonhya:  GS Premium Store  Fresh Express Mart  GreenTech Enterprise  Nama Kepakaran & Barangan yang Dijual  Anda juga boleh menggabungkan istilah keahlian atau kepakaran bersama nama produk atau perkhidmatan yang anda tawarkan. Contohnya:  Cikgu Kereta  Pakar Cuci Karpet  Geng Tayar Besar  Nama Negara / Negeri  Bagi perniagaan yang merupakan keistimewaan dari sesebuah negara atau negeri anda boleh letakkan nama tempat tersebut sebagai nama perniagaan anda. Namun harus diingatkan mesti bersama nama produk jika hanya nama negara, nama tersebut akan ditolak oleh pihak bertanggungjawab. Contoh nama perniagaan:  Tokyo Sushi  Tepung Pelita Paya Jaras  London Travel & Tours  Istanbul Bites  Malaya Holdings  Nama Kejayaan/Rezeki  Selain itu anda juga boleh menggunakan perkataan-perkataan yang merujuk kepada kejayaan, rezeki, kekayaan, atau sebarang perkataan yang membawa erti baik sebagai nama perniagaan anda. Sebagai contoh:  Berkat Abadi Resources  Sejahtera Holdings  Amanah Success Sdn Bhd  Gemilang Ventures  Fortuna Wealth Management  Lucky Star Technologies  Rezeki Emas Holdings  Nama dengan Nilai Islam  Bagi perniagaan yang berkaitan dengan produk atau perkhidmatan melibatkan islam, anda juga boleh menggunakan perkataan islamik. Sebagai contoh:  Barakah Mart   Ar-Rayyan Empire   Salsabeel Herbs   Nama Syarikat Berfokuskan Teknologi  Perniagaan yang berfokuskan teknologi boleh menggunakan kata-kata yang melibatkan teknologi, seperti berikut:  Innovatech Solutions  Optima Tech  NextGen Systems  QuantumGrid  NetCore Solutions  Nama Tokoh Terkenal  Anda juga boleh menggunakan nama tokoh terkenal dalam mencipta nama perniagaan anda sebagai contoh:  Yusuf Taiyoob  Telekung Siti Khadijah  Avicenna Global  Einstein Graphic  Memilih nama syarikat yang tepat adalah langkah awal yang penting sebelum mendaftar di SSM. Nama yang menarik, mudah diingat, dan membawa maksud positif boleh memberi tuah, menarik pelanggan, serta memudahkan urusan branding dan pemasaran anda.   Pastikan proses pendaftaran nama syarikat dibuat dengan rapi dan mengambil kira semua garis panduan SSM agar perjalanan perniagaan anda lancar tanpa sebarang masalah.","Pemilihan nama syarikat merupakan perkara penting yang perlu difikirkan oleh semua pemilik perniagaan. Tanpa nama yang bagus, syarikat atau perniagaan anda akan sukar untuk dikenali orang lain.&#160; Berikut kami kongsikan beberapa cadangan nama yang membawa makna yang baik serta trendy dan catchy untuk anda jadikan sebagai panduan pembinaan nama. Jadi pastikan anda bersama kami sehingga [&#8230;]",https://ecentral.my/nama-syarikat/,https://ecentral.my/wp-content/uploads/2025/07/nama-syarikat.png,31-07-25 0:13,31-07-25 0:13,izzah,izzah,en,my,10,Positive,45:54.3
286,b7993a65-5f60-4b60-8113-ea464b2fd90a,345351226,3  langkah elak terpedaya produk kesihatan tak berdaftar,"Kita dikejutkan lagi dengan rampasan barangan makanan tambahan dan kosmetik tidak berdaftar. Pada 15 Julai lalu, Jabatan Kesihatan Negeri Pulau Pinang (JKNPP) merampas bahan mentah dan ubat tradisional tidak berdaftar bernilai RM5.2 juta dalam satu operasi khas bersama polis dan Suruhanjaya Syarikat Malaysia (SSM).   Serbuan Cawangan Penguatkuasaan Farmasi (CPF) ke atas enam premis di Kepala Batas itu juga mendedahkan kebanjiran produk melanggar undang-undang dan memperlihatkan sikap sambil lewa sesetengah pengguna mudah terpengaruh dengan iklan tanpa memeriksa keselamatan produk.   Pada tahun lalu, Kementerian Kesihatan (KKM) merampas produk kesihatan tidak sah bernilai RM37.5 juta pada tahun lepas.   Produk kesihatan tidak berdaftar mungkin mengandungi bahan terlarang, dos tidak tepat atau dicampur dengan ubat terkawal tanpa pengetahuan pengguna.   Malah, sesetengah produk dikaitkan kesan sampingan serius seperti kerosakan buah pinggang dan hati serta kematian. Ia dijual secara agresif melalui media sosial, e-dagang dan platform dalam talian.   Internet membolehkan penjual produk kesihatan dan kosmetik meluaskan pemasaran melalui pelbagai platform e-dagang tersedia. Pada masa sama, ramai penjual produk tidak tahu atau tidak akur kepada Akta Ubat (Iklan dan Penjualan) 1956 (Disemak 1983) dan Peraturan-peraturan Lembaga Iklan Ubat 1976.   Wajib dapat kelulusan LIU    Sebarang pengiklanan produk kesihatan wajib mendapatkan kelulusan Lembaga Iklan Ubat (LIU) termasuk di media cetak, media elektronik dan media baharu.    Menurut akta ini, ada tiga kategori produk perlu mendapatkan kelulusan LIU, iaitu produk over-the-counter (OTC) berdaftar seperti paracetamol dan vitamin, ubat tradisional berdaftar dan ubat suplemen kesihatan.   Terdapat larangan membuat apa-apa bentuk pengiklanan terhadap 20 jenis penyakit termasuk, penyakit buah pinggang, jantung, kencing manis, sakit mental dan kemandulan sama ada sebagai rawatan atau pencegahan.   Iklan mendapat kelulusan akan diberikan nombor pendaftaran iklan KKLIU dan perlu dipaparkan pada setiap iklan. Oleh itu, pengguna boleh cakna mengenai pendaftaran iklan sesuatu produk sebelum membeli dan menggunakannya.   Malangnya, KKM merekodkan pelbagai aduan pengguna yang menjadi mangsa produk kesihatan tidak berdaftar dan terpedaya dengan iklan termasuk seorang wanita mengalami kegagalan buah pinggang selepas mengambil produk pelangsing badan dibeli melalui media sosial dan disahkan mengandungi sibutramine, iaitu bahan larangan.    Dalam kes lain, seorang lelaki mengalami serangan jantung selepas mengambil kopi pracampuran disyaki dicampur dengan sildenafil, sejenis ubat terkawal untuk disfungsi ereksi.    Oleh itu, pengguna perlu mengambil tiga langkah asas sebelum membeli atau menggunakan mana-mana produk kesihatan, iaitu menyemak pendaftaran produk, iaitu nombor pendaftaran MAL sah dan diluluskan KKM yang boleh disemak melalui laman rasmi Bahagian Regulatori Farmasi Negara (NPRA) atau aplikasi MyHealth KKM.    Iklan produk kesihatan sering menggunakan pendekatan meyakinkan, namun ramai tidak sedar ia melanggar peraturan.   Mana-mana produk mendakwa menyembuhkan penyakit kronik seperti kanser, kencing manis atau darah tinggi tanpa bukti klinikal yang sah patut diragui.   Pengguna juga perlu berwaspada dengan pembelian dalam talian kerana kebanyakan rampasan kini membabitkan jualan dalam bentuk itu apabila pengiklan bebas menggunakan testimoni palsu, gambar doktor atau artis, malah logo palsu KKM.    Realitinya, masyarakat perlu dididik tidak semua yang 'berkesan segera' itu betul, tidak semua produk tular adalah sah dan tidak semua produk 'semulajadi' benar-benar selamat.   Sikap berhati-hati dan proaktif dalam menyemak latar belakang produk perlu dijadikan tabiat kerana tanggungjawab melindungi diri dan keluarga bermula dari diri sendiri.","Kita dikejutkan lagi dengan rampasan barangan makanan tambahan dan kosmetik tidak berdaftar. Pada 15 Julai lalu, Jabatan Kesihatan Negeri Pulau Pinang (JKNPP) merampas bahan mentah dan ubat tradisional tidak berdaftar bernilai RM5.2 juta dalam satu operasi khas bersama polis dan Suruhanjaya Syarikat Malaysia (SSM).",https://www.bharian.com.my/rencana/komentar/2025/07/1424783/3-langkah-elak-terpedaya-produk-kesihatan-tak-berdaftar,https://assets.bharian.com.my/images/articles/bhubatdaftar_BHfield_image_listing_featured.var_1753500614.jpg,26-07-25 3:30,26-07-25 3:30,Dr Wardah Mustafa Din,Dr Wardah Mustafa Din,en,my,10,Positive,08:51.7
285,b7993a65-5f60-4b60-8113-ea464b2fd90a,344751168,Khalid nafi KADA terbabit jual Kilang Padi Beras Darul Naim seperti dakwaan MB Kelantan,"KOTA BHARU: Lembaga Kemajuan Pertanian Kemubu (KADA) menafikan terbabit dalam penjualan Kilang Padi Beras Darul Naim seperti didakwa Menteri Besar Kelantan, Datuk Mohd Nassuruddin Daud pada sidang Dewan Undangan Negeri (DUN) semalam.  Pengerusinya, Khalid Abdul Samad, berkata pihaknya tidak pernah terbabit dalam operasi kilang padi itu meskipun terdapat syarikat yang menggunakan nama agensi berkenaan.  ""Saya rasa sepatutnya Menteri Besar sebelum memberi jawapan dalam sidang DUN, seharusnya beliau datang atau hantar wakil kerajaan negeri untuk membuat semakan dengan KADA terlebih dahulu kerana kita mempunyai satu dua syarikat yang menggunakan nama KADA, sedangkan kita tidak terlibat sama sekali,"" katanya.  Beliau berkata demikian pada sidang media selepas merasmikan Program Tautan Tani Pertubuhan Peladang Kebangsaan (NAFAS) anjuran bersama KADA di ibu pejabat agensi itu, di sini hari ini.  Katanya, kilang padi yang dimaksudkan sebenarnya diuruskan Lembaga Syarikat Kilang Padi Asas Tani yang juga gabungan beberapa Pertubuhan Peladang Kawasan (PPK) serta koperasi, yang sebahagiannya berada dalam kawasan pemantauan KADA dan sebahagian lagi di luar kawasan KADA.  ""Kilang ini ditubuhkan pada 1993 dan beroperasi sehingga 2011. Bagaimanapun prestasi kewangan yang lemah termasuk kerugian sebanyak RM400,000 pada 2010 dan lebih RM500,000 pada 2011 menyebabkan operasinya dihentikan.  ""Namun pada 2021, mesyuarat khas lembaga pengarah syarikat berkenaan memutuskan untuk menjualnya dan setelah melalui proses penilaian dan tender, dua tawaran diterima, masing-masing RM4.4 juta dan RM4.8 juta,"" katanya   Beliau berkata, KADA perlu menyediakan satu dasar yang dimaklumkan kepada Suruhanjaya Syarikat Malaysia (SSM) bahawa penggunaan nama agensi itu hanya boleh dibenarkan dengan kebenaran rasmi KADA.  ""Jika tidak, ia boleh menimbulkan salah faham seperti yang sudah berlaku, di mana nama KADA dikaitkan dengan satu usaha yang sebenarnya tidak mempunyai sebarang kaitan dengan agensi ini dan pihak kami tidak terlibat langsung.  ""Saya menasihatkan Menteri Besar, sebelum mengeluarkan apa-apa kenyataan, buat semakan pelbagai sudut dan apabila hendak babitkan nama KADA, sepatutnya semak juga dengan pihak kami sejauh mana KAD terlibat. Hakikatnya kita langsung tidak terlibat.  ""KADA juga berharap isu ini tidak dipolitikkan dan meminta semua pihak memberi ruang kepada penjelasan rasmi demi menjaga integriti dan reputasi agensi kerajaan,"" katanya.  Semalam, media melaporkan kerajaan negeri mendapati Kilang Padi Beras Darul Naim yang pada asalnya milik Koperasi KADA dijual sepenuhnya kepada sebuah syarikat. Susulan itu kerajaan negeri terpaksa membeli 35 peratus pegangan saham dalam usaha menyelamatkan kilang berkenaan daripada menjadi milikan penuh pemilik baharu.","KOTA BHARU: Lembaga Kemajuan Pertanian Kemubu (KADA) menafikan terbabit dalam penjualan Kilang Padi Beras Darul Naim seperti didakwa Menteri Besar Kelantan, Datuk Mohd Nassuruddin Daud pada sidang Dewan Undangan Negeri (DUN) semalam.",https://www.bharian.com.my/berita/nasional/2025/07/1424145/khalid-nafi-kada-terbabit-jual-kilang-padi-beras-darul-naim-seperti,https://assets.bharian.com.my/images/articles/BH24KADAKILANG-O_BHfield_image_listing_featured.var_1753345323.jpg,24-07-25 8:22,24-07-25 8:22,Hazira Ahmad Zaidi,Hazira Ahmad Zaidi,en,my,10,Positive,08:51.7
284,b7993a65-5f60-4b60-8113-ea464b2fd90a,342939006,Traders fined at Penang fair for not being local residents,"Screenshots from a now-deleted video showing Seberang Perai City Council enforcement officers issuing compound notices to traders at the fair in Bukit Mertajam. GEORGE TOWN: Local government enforcement officers have drawn flak after a video showing them fining stallholders at a trade fair in Bukit Mertajam went viral. In a now-deleted TikTok video shared by the Seberang Perai City Council (MBSP), enforcement officers were seen issuing compound notices to traders selling sarees and other Indian-themed goods. The officers were also heard describing the event, held earlier this month, as illegal. The traders at the concourse of the supermarket were told that they were in violation of two rules: they were not Penang residents, and they were selling ""Indian-themed items"" outside the allowed period. “I have an SSM licence, and I am a Malaysian, and you're saying I can't do business?” one shocked trader was heard asking, referring to the Companies Commission of Malaysia. The video then showed the MBSP officers speaking to the Kuala Lumpur-based event organiser, who appeared equally confused. The officers explained that under a state policy, only Penang residents could sell ""Indian-related"" items and hold fairs. Non-Penangites could only trade their wares from April 1 to June 30, or during the 30 days before Deepavali. “All Malaysians are welcome to trade their wares from April to June. No problem,” one officer was heard saying. The organiser refused to comment fearing repercussions. The fair was held from July 9 to 13 and deemed a “big success”, with a South Indian soap star gracing its opening. Such Indian-related fairs are common across the peninsula, where cheap wares and textiles are sold at prices lower than brick and mortar stores. Former MBSP councillor P David Marshel asked if such a policy was legal, saying it may go against Article 8 of the Federal Constitution, which guarantees equal treatment for all citizens. He urged the Penang government to clarify whether the policy had been formally approved, and to cancel the compound notices issued. Batu Uban assemblyman A Kumaresan said such a policy may risk creating a perception that Penang is not open to fair business practices. “Restricting events to certain months may not be the best way forward. This could dampen growth and limit healthy competition between local and outside traders,” he said in a statement. He said while the rule may have been aimed at protecting local businesses from unfair competition, a more equitable solution would be to manage, not block, participation. “I urge the state to review this policy and seek a more balanced, fair and business-friendly approach that benefits all,” he said. FMT has contacted MBSP and state executive councillor for local government H'ng Mooi Lye for comment.","City council officers cite state policy banning non-Penangites from selling 'Indian-themed' goods, except during set periods.",https://www.freemalaysiatoday.com/category/nation/2025/07/18/traders-fined-at-penang-fair-for-not-being-local-residents,https://media.freemalaysiatoday.com/wp-content/uploads/2025/07/20a3fbf4-seberang-perai-city-council-enforcement-officers-issuing-compound-tiktok-pic-180725-2.webp,18-07-25 14:15,18-07-25 14:15,Predeep Nambiar,Predeep Nambiar,en,my,10,Negative,08:51.6
269,e4f99a61-2741-4d1d-811d-03e7b79fda6a,342884938,Liga Sukan KPM medan gilap permata baharu sukan negara,"KUALA TERENGGANU: Kementerian Pendidikan (KPM) sentiasa komited dalam memperkasa pembangunan murid secara holistik melalui sukan sebagai salah satu medium pembentukan sahsiah, disiplin dan daya kepimpinan.  Justeru, pendekatan penganjuran pertandingan berkonsepkan liga diambil bagi menyediakan platform yang lebih sistematik dan berdaya saing untuk atlet murid menyerlahkan potensi masing-masing.  Sejak tahun 2008, Bahagian Sukan Kokurikulum dan Kesenian (BSKK), KPM memulakan pelaksanaan Liga Bolasepak KPM yang merangkumi Liga Piala Menteri Pendidikan Bawah 14 Tahun dan Liga Piala Remaja KPM-FAM B-17.  Program ini terbukti berkesan sebagai medan pembangunan bakat sukan secara berstruktur.  Kejayaan program itu mendorong peluasan penganjuran ke sukan lain seperti Grand Prix Sepaktakraw (2011) dan Liga Juara Remaja Bola Jaring KPM B-14 (2012).  Susulan keberkesanan pendekatan liga ini, pada 2013 penganjuran turut merangkumi sukan hoki, olahraga dan badminton sebagai langkah strategik dalam pembangunan atlet murid berprestasi tinggi.  Penganjuran Liga Sukan KPM turut mendapat kerjasama erat daripada persatuan sukan kebangsaan yang berkaitan.  Komitmen rasmi diterima daripada Persatuan Bolasepak Malaysia (FAM), Persatuan Sepaktakraw Malaysia (PSM), Persatuan Bola Jaring Malaysia (PBJM), Konfederasi Hoki Malaysia (MHC), Olahraga Malaysia (OM) dan Persatuan Badminton Malaysia (BAM).  Bagi tahun ini, Liga Sukan KPM diteruskan dengan membabitkan tiga jenis sukan utama - bola jaring, sepak takraw dan olahraga.  Liga ini menghimpunkan penyertaan murid dari Sekolah Sukan Malaysia (SSM) dan Pusat Latihan Daerah (PLD) di seluruh negara.  Sirkit pertama liga bermula dari 25 hingga 27 April lalu di Sekolah Sukan Tunku Mahkota Ismail, Bandar Penawar, Johor sebagai pengelola.  Ia diikuti sirkit kedua di Sekolah Sukan Malaysia Terengganu dari 11 hingga 13 Julai, membabitkan tiga venue utama - Dewan Arena Tertutup Gong Badak, Sekolah Sukan Malaysia Terengganu dan Stadium Ragbi Tengku Muhammad Ismail.  Sirkit ketiga yang juga pusingan akhir, dijadualkan berlangsung pada hujung Oktober di Universiti Putra Malaysia dan Universiti Tenaga Nasional sebagai venue utama.  Ketua Penolong Pengarah, Unit Sukan 2, BSKK, Abdul Hadi Abdul Rahman berkata matlamat utama Liga Sukan KPM adalah untuk meningkatkan penyertaan dan pembangunan bakat atlet murid bermula dari peringkat sekolah rendah hingga menengah.  ""Program ini selari dengan aspirasi negara untuk membentuk barisan atlet pelapis negara.  ""Ia juga bertindak sebagai jambatan kepada murid untuk diserap ke program pembangunan sukan berprestasi tinggi dan seterusnya mewakili negara dalam kejohanan antarabangsa,"" katanya.","KUALA TERENGGANU: Kementerian Pendidikan (KPM) sentiasa komited dalam memperkasa pembangunan murid secara holistik melalui sukan sebagai salah satu medium pembentukan sahsiah, disiplin dan daya kepimpinan.",https://www.bharian.com.my/sukan/lain-lain/2025/07/1421653/liga-sukan-kpm-medan-gilap-permata-baharu-sukan-negara,https://assets.bharian.com.my/images/articles/ligas18725_BHfield_image_listing_featured.var_1752835072.jpg,18-07-25 10:37,18-07-25 10:37,NULL,,en,my,10,Positive,45:54.5
266,e4f99a61-2741-4d1d-811d-03e7b79fda6a,342466878,MHO gesa siasat tipu pelaburan saham babit kerugian RM83 juta,"KUALA LUMPUR: Pertubuhan Kemanusiaan Masyarakat Antarabangsa Malaysia (MHO) menggesa siasatan bersepadu dijalankan berkaitan penipuan skim pelaburan didakwa patuh syariah oleh empat syarikat yang mengakibatkan kerugian hampir RM83 juta, yang didedahkan baru-baru ini.  Setiausaha Agung MHO, Datuk Hishamuddin Hashim, berkata pihaknya menggesa Polis Diraja Malaysia (PDRM), Suruhanjaya Sekuriti (SC), Suruhanjaya Syarikat Malaysia (SSM), dan Bank Negara Malaysia (BNM) menyelaras siasatan bagi mengelakkan percanggahan maklumat dan melancarkan pendakwaan.  ""Sekarang kita lihat siasatan dibuat secara berasingan, satu-satu oleh agensi. Sepatutnya ada penyelarasan, sebab kesan kepada mangsa ini besar, ada yang kehilangan wang persaraan, duit simpanan perniagaan, malah terpaksa berhutang.  ""Kita risau dalang utama sempat lesap ke luar negara kerana tiada tindakan pantas,"" katanya pada sidang media di perkarangan Ibu Pejabat Jabatan Siasatan Jenayah Komersial (JSJK) Bukit Aman, di sini, hari ini, bersama kira-kira 50 mangsa penipuan.  Menurut Hishamuddin, keempat-empat syarikat terbabit mempunyai modus operandi yang hampir serupa, iaitu mempromosikan pelaburan kononnya patuh syariah dengan meletakkan nama tokoh agama terkenal sebagai penasihat syariah atau ahli Lembaga Penasihat Syariah.  ""Tiga daripada syarikat berkenaan menawarkan pelaburan saham 'preference share', disasarkan kepada pelabur berstatus 'sophisticated investor' atau pelabur berpendapatan tinggi.  ""Manakala satu lagi syarikat, menawarkan saham biasa kepada lebih 50 orang pelabur, yang secara teknikalnya sudah dikira sebagai saham awam.  ""Tidak ada satu pun daripada syarikat ini mendapat kelulusan Suruhanjaya Sekuriti untuk menawarkan saham atau mengeluarkan prospektus sah,"" katanya.  Malah, tambahnya ada yang mendakwa mereka dikecualikan daripada prospektus kerana menyasar pelabur berprofil tinggi, sedangkan hakikatnya tetap memerlukan kelulusan.  Beliau berkata, selain itu, syarikat terbabit juga tidak memiliki akaun pelaburan amanah yang dikawal selia oleh pemegang amanah berdaftar dengan SSM, sekali gus menimbulkan keraguan besar terhadap kesahihan dan keselamatan pelaburan yang ditawarkan kepada orang ramai.  ""MHO juga bimbang, jika tidak ada tindakan bersama empat agensi ini, siasatan akan kekal lambat dan mangsa terus menanggung beban tanpa sebarang keadilan.""  Beliau berkata, MHO menyerahkan tiga surat kepada JSJK bagi memohon siasatan dipercepatkan termasuk meminta kertas siasatan diserahkan segera kepada Jabatan Peguam Negara untuk tindakan pendakwaan.  Setakat ini, katanya MHO menerima aduan 296 mangsa membabitkan jumlah kerugian hampir RM83 juta, namun percaya jumlah sebenar mungkin lebih tinggi kerana ada mangsa belum tampil membuat laporan.  ""Kami juga meminta pihak berkuasa mempertimbangkan semula beberapa laporan yang sebelum ini berstatus tiada tindakan lanjut (NFA) dan Rujuk Lain Agensi (RLA) kerana ada elemen baharu yang boleh membantu siasatan,"" katanya.  Beliau berharap siasatan bersepadu ini dapat memberi keadilan kepada mangsa dan menghantar mesej tegas kepada pihak tidak bertanggungjawab supaya tidak mengambil kesempatan atas nama pelaburan patuh syariah.","KUALA LUMPUR: Pertubuhan Kemanusiaan Masyarakat Antarabangsa Malaysia (MHO) menggesa siasatan bersepadu dijalankan berkaitan penipuan skim pelaburan didakwa patuh syariah oleh empat syarikat yang mengakibatkan kerugian hampir RM83 juta, yang didedahkan baru-baru ini.",https://www.bharian.com.my/berita/kes/2025/07/1421179/mho-gesa-siasat-tipu-pelaburan-saham-babit-kerugian-rm83-juta,https://assets.bharian.com.my/images/articles/BH17MHO-O_BHfield_image_listing_featured.var_1752741662.jpg,17-07-25 8:41,17-07-25 8:41,Nor Azizah Mokhtar,Nor Azizah Mokhtar,en,my,10,Positive,45:54.4
259,09a60f68-b23a-4682-937a-f822bf6c8b2b,342395676,Kes penipuan skim pelaburan perlu siasatan bersepadu – MHO,"KUALA LUMPUR: Siasatan bersepadu perlu dijalankan pihak berkuasa berkaitan penipuan skim pelaburan didakwa patuh syariah yang mengakibatkan kerugian hampir RM83 juta yang didedahkan baru-baru ini.  Setiausaha Agung Malaysia International Humanitarian Organisation (MHO), Datuk Hishamuddin Hashim, berkata, pihaknya mahu Polis Diraja Malaysia (PDRM), Suruhanjaya Sekuriti (SC), Suruhanjaya Syarikat Malaysia (SSM), dan Bank Negara Malaysia (BNM) menyelaras siasatan bagi mengelakkan percanggahan maklumat dan melancarkan pendakwaan.  “Sekarang kita lihat siasatan dibuat secara berasingan, satu-satu oleh agensi. Sepatutnya ada penyelarasan, sebab kesan kepada mangsa ini besar, ada yang kehilangan wang persaraan, duit simpanan perniagaan malah terpaksa berhutang.  “Kami risau dalang utama sempat lesap ke luar negara kerana tiada tindakan pantas,” katanya pada sidang akhbar di pekarangan Ibu Pejabat Jabatan Siasatan Jenayah Komersial (JSJK) Bukit Aman, di sini, hari ini.  Menurut Hishamuddin, keempat-empat syarikat terbabit mempunyai modus operandi yang hampir serupa, iaitu mempromosikan pelaburan kononnya patuh syariah dengan meletakkan nama tokoh agama terkenal sebagai penasihat syariah atau Ahli Lembaga Penasihat Syariah.  Jelasnya, tiga daripada syarikat berkenaan menawarkan pelaburan saham preference share, disasarkan kepada pelabur berstatus sophisticated investor atau pelabur berpendapatan tinggi.  “Manakala satu lagi syarikat, menawarkan saham biasa kepada lebih 50 orang pelabur, yang secara teknikalnya sudah dikira sebagai saham awam.  “Tidak ada satu pun daripada syarikat ini mendapat kelulusan Suruhanjaya Sekuriti untuk menawarkan saham atau mengeluarkan prospektus sah,” katanya.  Tambahnya, ada yang mendakwa mereka dikecualikan daripada prospektus kerana menyasar pelabur berprofil tinggi, sedangkan hakikatnya tetap memerlukan kelulusan.  Beliau berkata, selain itu, syarikat terbabit juga tidak memiliki akaun pelaburan amanah yang dikawal selia oleh pemegang amanah berdaftar dengan SSM, sekali gus menimbulkan keraguan besar terhadap kesahihan dan keselamatan pelaburan yang ditawarkan kepada orang ramai.  “MHO juga bimbang, jika tidak ada tindakan bersama empat agensi ini, siasatan akan kekal lambat dan mangsa terus menanggung beban tanpa sebarang keadilan,”katanya.  Hishamuddin berkata, MHO menyerahkan tiga surat kepada JSJK bagi memohon siasatan dipercepatkan termasuk meminta kertas siasatan diserahkan segera kepada Jabatan Peguam Negara untuk tindakan pendakwaan.  Beliau berkata, MHO setakat ini menerima aduan 296 mangsa membabitkan jumlah kerugian hampir RM83 juta, namun percaya jumlah sebenar mungkin lebih tinggi kerana ada mangsa belum tampil membuat laporan. – UTUSAN","KUALA LUMPUR: Siasatan bersepadu perlu dijalankan pihak berkuasa berkaitan penipuan skim pelaburan didakwa patuh syariah yang mengakibatkan kerugian hampir RM83 juta yang didedahkan baru-baru ini. Setiausaha Agung Malaysia International Humanitarian Organisation (MHO), Datuk Hishamuddin Hashim, berkata, pihaknya mahu Polis Diraja Malaysia (PDRM), Suruhanjaya Sekuriti (SC), Suruhanjaya Syarikat Malaysia (SSM), dan Bank Negara Malaysia (BNM) menyelaras ... Read more   The post Kes penipuan skim pelaburan perlu siasatan bersepadu &#8211; MHO appeared first on Utusan Malaysia.",https://www.utusan.com.my/nasional/2025/07/kes-penipuan-skim-pelaburan-perlu-siasatan-bersepadu-mho/,http://www.utusan.com.my/wp-content/uploads/2025/05/crm-mho-gigamax.jpg,17-07-25 6:11,17-07-25 6:11,MASZUREEN HADZMAN,MASZUREEN HADZMAN,ms,my,10,Neutral,33:41.0
260,09a60f68-b23a-4682-937a-f822bf6c8b2b,340243096,"Azlan Komeng, Nur Nilam ambil tindakan undang-undang terhadap bekas rakan niaga","PETALING JAYA: Pelakon Azlan Komeng dan isteri, Nur Nilam Ortiz menerusi peguam daripada Tetuan Kyara & Co akan mengambil tindakan undang-undang terhadap bekas rakan niaga berikutan isu penggunaan nama tanpa kebenaran bagi tujuan promosi produk.  Peguam mewakili pasangan suami isteri itu, Farhayu Aziana Mazlan, berkata pihaknya sedang mengenal pasti beberapa individu yang terbabit dalam isu berkenaan sebelum menghantar surat tuntutan (LOD).  ""Untuk tindakan undang-undang ini, apa yang kami ambil pada peringkat awal adalah kenal pasti individu terbabit yang perlu dihantar LOD.  ""Sekarang sedang dalam proses dan ada yang kita sudah hantar. Malah, ada LOD yang bakal dihantar. Setakat ini, kami belum mulakan tindakan mahkamah.  ""Kami masih tunggu jawapan dalam tempoh 14 hari untuk pihak terbabit memberi jawapan LOD itu,"" katanya pada sidang media pelancaran produk baharu di bawah syarikat Nilam Empire di sebuah hotel di sini, hari ini.  Seorang lagi peguam mewakili Azlan dan Nur Nilam, iaitu Isznie Anis Ismail, berkata antara tuntutan dibuat adalah untuk pihak berkenaan mengeluarkan sebarang hantaran membabitkan anak guamnya.  ""Setakat ini, kita hantar LOD sebagai tuntutan untuk pihak berkenaan mengeluarkan sebarang hantaran membabitkan anak guam kami.   ""Selain itu, LOD menuntut pihak berkenaan berhenti 'menunggang' atau menggunakan nama Nilam selepas berakhir usaha sama bersama syarikat lama,"" katanya.  Sementara itu, memperincikan isu yang berlaku, Nur Nilam mendakwa, bekas rakan perniagaan masih menggunakan namanya untuk tujuan promosi produk, biarpun sudah tidak mempunyai sebarang kaitan.  ""Sebelum ini, syarikat Nilam HQ, adalah hak saya 100 peratus. Selepas saya bergabung dengan pihak berkenaan, saya izinkan mereka menggunakan nama syarikat.   ""Selepas saya menarik diri, saya membawa bersama jenama itu dan mereka tidak boleh menggunakannya lagi. Tetapi, selepas itu, pihak berkenaan mendaftar di bawah Suruhanjaya Syarikat Malaysia (SSM) dengan menggunakan nama Nilam HQ Resources pula.  ""Syarikat itu pada asal saya tubuhkan kira-kira lima atau enam tahun lalu, kemudian ambil keputusan berundur pada bulan puasa lalu. Sekarang perniagaan saya diteruskan pula di bawah syarikat Nilam Empire,"" dakwanya.  Nur Nilam mendakwa, selain kerugian wang ringgit, pihaknya juga berhadapan dengan tanggapan buruk daripada pengguna produknya, selain sukar untuk bangkit bersama syarikat baharu.  ""Banyak kesan kepada kami terutama kepercayaan orang kepada saya. Sebab itu akhirnya saya bawa perkara ini ke depan selepas mengambi masa antara dua hingga tiga bulan untuk berdiam.  ""Isu ini juga memberi kesan kepada mental. Jadi, saya mencari jalan penyelesaian. Selepas berbincang dengan peguam, saya fikir perlu dedahkan apa yang berlaku,"" katanya.  Terdahulu, sidang media dibuat Azlan dan Nur Nilam bersama peguam bertujuan menjelaskan kekeliruan yang timbul dalam kalangn pengguna berhubung perbezaan antara produk lama di bawah syarikat Nilam HQ dengan produk baharu yang ketika ini diusahakan dengan Empire Nilam.","PETALING JAYA: Pelakon Azlan Komeng dan isteri, Nur Nilam Ortiz menerusi peguam daripada Tetuan Kyara & Co akan mengambil tindakan undang-undang terhadap bekas rakan niaga berikutan isu penggunaan nama tanpa kebenaran bagi tujuan promosi produk.",https://www.bharian.com.my/hiburan/selebriti/2025/07/1418326/azlan-komeng-nur-nilam-ambil-tindakan-undang-undang-terhadap-bekas,https://assets.bharian.com.my/images/articles/IsuNilamLiner_BHfield_image_listing_featured.var_1752151639.jpg,10-07-25 12:47,10-07-25 12:47,Affan Rostam,Affan Rostam,en,my,10,Positive,33:41.1
270,727a07fa-b5da-468f-b379-90a242dec16e,326495292,Mahkamah benarkan permohonan pembelaan dapatkan dokumen SSM berkaitan kes Revenue Group,"KUALA LUMPUR: Mahkamah membenarkan permohonan pembelaan untuk mendapatkan butiran terperinci berkenaan laporan kewangan dan dokumen Suruhanjaya Syarikat Malaysia (SSM) mengenai peletakan jawatan seorang pengarah syarikat Revenue Group Berhad (RGB) bagi membantu pembelaan kes pertuduhan menyalahgunakan harta syarikat tanpa resolusi Ahli Lembaga Pengarah, enam tahun lalu.  Pada sesi soal balas hari ini, pihak pembelaan menyoal saksi, Penolong Pendaftar Syarikat, Harshini Radhakrishnan, yang memberitahu mahkamah bahawa beliau tidak pernah dirujuk oleh pegawai penyiasat Suruhanjaya Pencegahan Rasuah Malaysia (SPRM) berkenaan dokumen berupa ringkasan laporan kewangan RGB bagi tahun sebelum 2022.  Harshini ketika menjawab soalan peguam Tan Sri Dzulkifli Ahmad, memberitahu mahkamah beliau boleh mengeluarkan dokumen berkaitan bagi tahun 2019, 2020 dan 2021 namun dibantah oleh Timbalan Pendakwa Raya, Law Chin How kerana berpendapat ia tidak relevan dengan kes yang dibicarakan.   Hakim Rosli Ahmad, bagaimanapun kemudiannya membenarkan permintaan pihak pembelaan.  Mahkamah selain itu, turut memberi kebenaran kepada pihak pembelaan untuk memohon dokumen berkaitan di SSM berkenaan peletakan jawatan seorang pengarah syarikat RGB, Heng Chiang Pooh.  Dzulkifli turut meminta kepastian Harshini mengenai status 'tidak pasti' dalam perenggan ke-36 dan 37 pernyataan saksi dan mencadangkan ia ditukar kepada 'tidak tahu' untuk menjelaskan lagi pengakuan saksinya.  Berdasarkan The Companies Act 2016 Malaysia, Public Company Limited By 14 Shares, Constitution Of Revenue Group Berhad (1248321-D), Saya tidak pasti, 15 jika pemindahan dan pelupusan harta dibuat tanpa kelulusan Board kerana ia 16 di luar bidang kuasa saya sebagai Pegawai Eksekutif Gred 50 di SSM 17.   37. Berdasarkan The Companies Act, 1965 Malaysia, Public Company Limited By 18 Shares, Memorandum And Articles Of Association Of Revenue Harvest Sdn Bhd; 19 Incorporated On The Saya tidak pasti, jika pemindahan dan pelupusan harta 20 dibuat tanpa kelulusan Board kerana ia di luar bidang kuasa saya sebagai 21 Pegawai Eksekutif Gred 50 di SSM.   ""Harshini tahu apa beza tidak pasti dengan tidak tahu? Tidak pasti maksudnya kamu ada pengetahuan dan perlu periksa semula untuk kepastian sedangkan jika tidak tahu bermakna kamu memang tiada pengetahuan mengenai sesuatu perkara,"" katanya.  Harshini kemudian mengaku bahawa beliau tidak tahu mengenai perkara yang dibicarakan.  Terdahulu Harshini juga diminta untuk membuat kepastian mengenai status bilangan Pengarah RGB yang bercanggah bagi dua salinan dokumen SSM yang diserahkan kepada mahkamah yang menunjukkan satu dokumen tertera nama empat orang pengarah manakala satu lagi tertera enam pengarah syarikat.  Harshini mengakui bahawa berlaku perkara yang tidak lazim kerana dokumen berkenaan sepatutnya menunjukkan fakta yang sama.   Pihak pembelaan pada hujung perbicaraan meminta supaya saksi dipanggil semula bagi meneruskan soal balas dan dibenarkan mahkamah.  Selain Law, perbicaraan turut dikendalikan Timbalan Pendakwa Raya, Siti Amirah Muhammad Ali dan Mohd Syahzada Azad Sanusi manakala tertuduh turut diwakili peguam, Amer Hamzah Arshad.  Berdasarkan pertuduhan, Ng Shih Chiow dan Ng Shih Fang yang juga Pengarah Revenue Group Berhad didakwa bersubahat menyebabkan seorang pegawai CIMB Bank Berhad melupuskan harta iaitu sebuah kereta jenis Toyota Vellfire milik syarikat itu tanpa resolusi ahli lembaga pengarah.   Pelupusan yang dibuat dengan mendaftarkan kereta tersebut atas nama Shih Fang itu didakwa dilakukan mereka di Jabatan Pengangkutan Jalan Wilayah Persekutuan Kuala Lumpur, Lot 14264, Jalan Genting Kelang, Setapak, pada 3 Oktober 2018.  Kedua-dua tertuduh didakwa melakukan kesalahan mengikut Seksyen 403 Kanun Keseksaan yang dibaca bersama Seksyen 34 kanun sama yang memperuntukkan denda, hukuman penjara tidak kurang enam bulan maksimum lima tahun serta sebatan, jika sabit kesalahan.","KUALA LUMPUR: Mahkamah membenarkan permohonan pembelaan untuk mendapatkan butiran terperinci berkenaan laporan kewangan dan dokumen Suruhanjaya Syarikat Malaysia (SSM) mengenai peletakan jawatan seorang pengarah syarikat Revenue Group Berhad (RGB) bagi membantu pembelaan kes pertuduhan menyalahgunakan harta syarikat tanpa resolusi Ahli Lembaga Pengarah, enam tahun lalu.",https://www.bharian.com.my/berita/kes/2025/05/1402731/mahkamah-benarkan-permohonan-pembelaan-dapatkan-dokumen-ssm-berkaitan-kes,https://assets.bharian.com.my/images/articles/BH30REVNUE_BHfield_image_listing_featured.var_1748613656.jpg,30-05-25 14:01,30-05-25 14:01,Wartawan BH,Wartawan BH,en,my,10,Positive,53:53.7
276,727a07fa-b5da-468f-b379-90a242dec16e,325756418,TUBE 11: Bantuan kewangan RM7.5 juta bakal manfaat 500 usahawan belia,"KUANTAN: Geran perniagaan berjumlah RM7.5 juta bakal memberikan manfaat kepada 500 usahawan belia bumiputera melalui Program Tunas Usahawan Belia Bumiputera (TUBE) 11 yang dilaksanakan oleh Kementerian Pembangunan Usahawan dan Koperasi (Kuskop) menerusi SME Corp. Malaysia pada tahun ini.  Ketua Pegawai Eksekutif SME Corp. Malaysia, Rizal Nainy berkata, sejak diperkenalkan pada 2014, Program TUBE sudah menyalurkan geran perniagaan berjumlah RM125.84 juta dan melatih seramai 8,653 belia.  Katanya, seramai 8,312 belia berjaya mendaftarkan perniagaan yang mencatatkan nilai jualan terkumpul berjumlah RM207.22 juta dan mewujudkan 16,690 peluang pekerjaan.  “SME Corp. Malaysia akan terus komited dalam memantau perkembangan setiap peserta TUBE bagi memastikan perniagaan mereka dapat ditingkatkan ke tahap yang lebih tinggi.  “Bagi memastikan belia bumiputera mendapat sokongan berterusan, SME Corp. Malaysia turut menyediakan pelbagai inisiatif lain termasuk bantuan bersepadu di bawah Program Peningkatan Enterprise Bumiputera (BEEP) dan BEEP Plus serta Program Galakan Eksport Bumiputera (GEB), khusus untuk usahawan menembusi pasaran global.  “Di samping itu, usahawan bumiputera juga ditawarkan pembiayaan patuh syariah bagi usahawan muda yang ingin memulakan perniagaan melalui Tunas-i dan Bumiputera MSMEs Financing Initiative (BMFI)@BEEP untuk pengembangan modal dan kapasiti,” katanya pada Majlis Penutupan Program TUBE 11 Zon Timur di University College of Yayasan Pahang (UCYP), Kuantan di sini hari ini.  Majlis disempurnakan Pengerusi Jawatankuasa Hal Ehwal Felda, Koperasi dan Usahawan negeri, Datuk Amizar Abu Adam selaku wakil rasmi Menteri Besar, Datuk Seri Wan Rosdy Wan Ismail.  TUBE 11 dilaksanakan dengan kerjasama Bank Rakyat, Suruhanjaya Syarikat Malaysia (SSM) dan. agensi-agensi di bawah KUSKOP.  Sementara itu, Wan Rosdy dalam ucapannya yang dibacakan oleh Amizar berkata, pelantikan beliau oleh Perdana Menteri, Datuk Seri Anwar Ibrahim sebagai Penasihat Khas kepada Majlis Pembangunan Usahawan dan PMKS Kebangsaan (MPUPK) merupakan amanah besar untuk memastikan agenda pembangunan PMKS di Malaysia yang lebih strategik dan inklusif.  Menurutnya, aspirasi kerajaan adalah jelas iaitu untuk menjadikan Malaysia sebuah negara usahawan yang mana keusahawanan bukan sekadar pilihan kerjaya, tetapi satu budaya, sistem sokongan dan kekuatan ekonomi nasional.  “Usahawan mesti menjadi nadi kepada pertumbuhan ekonomi dan ia bermula di sini bersama para peserta TUBE,” katanya. – UTUSAN","KUANTAN: Geran perniagaan berjumlah RM7.5 juta bakal memberikan manfaat kepada 500 usahawan belia bumiputera melalui Program Tunas Usahawan Belia Bumiputera (TUBE) 11 yang dilaksanakan oleh Kementerian Pembangunan Usahawan dan Koperasi (Kuskop) menerusi SME Corp. Malaysia pada tahun ini. Ketua Pegawai Eksekutif SME Corp. Malaysia, Rizal Nainy berkata, sejak diperkenalkan pada 2014, Program TUBE sudah menyalurkan ... Read more   The post TUBE 11: Bantuan kewangan RM7.5 juta bakal manfaat 500 usahawan belia appeared first on Utusan Malaysia.",https://www.utusan.com.my/berita/2025/05/tube-11-bantuan-kewangan-rm7-5-juta-bakal-manfaat-500-usahawan-belia/,http://www.utusan.com.my/wp-content/uploads/2025/05/IMG-20250528-WA0034.jpg,28-05-25 12:19,28-05-25 12:19,MOHAMAD SHOFI MAT ISA,MOHAMAD SHOFI MAT ISA,ms,MY,10,Neutral,53:54.0
275,727a07fa-b5da-468f-b379-90a242dec16e,324385944,"Bintai Kinden lengkap pelan regularisasi, kukuh kedudukan dalam sektor pembinaan","PETALING JAYA: Bintai Kinden Corporation Bhd (Bintai Kinden), penyedia perkhidmatan kejuruteraan mekanikal dan elektrikal (M\&E), pembinaan serta pengilang peranti perubatan dan pengendali fasiliti, berjaya melengkapkan pelan regularisasinya bagi tahun kewangan berakhir 31 Mac 2025.  Pelaksanaan pelan itu menandakan detik penting dalam usaha pemulihan syarikat dan dijangka menjadi pemacu utama kepada pertumbuhan masa depan kumpulan.  Ia disempurnakan menerusi penyenaraian saham penempatan baharu pada 24 Mac lalu, selain pengesahan Suruhanjaya Syarikat Malaysia (SSM) pada 21 Mei 2025 terhadap keberkesanan cadangan pengurangan modal saham syarikat.  Dengan itu, proses penyusunan semula Bintai Kinden kini selesai, sekali gus membuka laluan kepada kemungkinan pelepasan daripada status Nota Amalan 17 (PN17), tertakluk kepada semakan lanjut oleh pihak berkuasa.  Dalam suku keempat tahun kewangan 2025, Bintai Kinden mencatatkan hasil sebanyak RM7.52 juta, sedikit susut berbanding RM7.63 juta dalam tempoh sama tahun sebelumnya, susulan penurunan sumbangan daripada segmen M\&E berikutan penamatan beberapa kontrak warisan.  Segmen pembinaan yang diklasifikasikan semula sebagai sebahagian daripada usaha kepelbagaian strategik kumpulan, menyumbang RM2.5 juta atau 33.2 peratus kepada jumlah hasil, manakala segmen konsesi kekal menjadi penyumbang utama dengan RM3.55 juta bagi suku itu.  Pengarah Urusan merangkap Ketua Pegawai Eksekutif Bintai Kinden, Datuk Tay Chor Han, berkata tahun kewangan 2025 menjadi tempoh penetapan semula strategik bagi kumpulan.  ""Walaupun kami melalui fasa peralihan yang mencabar, kami optimis dengan kemajuan dicapai dalam perluasan segmen pembinaan serta kestabilan segmen konsesi.  ""Lebih penting, kami kini mempunyai asas kewangan yang lebih kukuh hasil daripada pelan regularisasi yang berjaya, struktur modal yang lebih efisien dan sokongan berterusan daripada pemegang saham,"" katanya dalam kenyataan.  Beliau berkata, kumpulan akan terus memberi tumpuan terhadap pelaksanaan projek, pembidaan tender strategik serta pengurusan kos secara berdisiplin sebagai sebahagian daripada agenda pemulihannya.  Ketika ini, Bintai Kinden memiliki buku pesanan pembinaan bernilai kira-kira RM127.3 juta, manakala buku pesanan M\&E berjumlah RM4.5 juta. Syarikat juga sedang menilai tender baharu berkaitan M\&E dengan nilai keseluruhan sekitar RM181.8 juta.  Dengan perkembangan itu, Bintai Kinden yakin dapat mengukuhkan lagi kedudukannya dalam sektor pembinaan dan kejuruteraan tempatan yang sedang menunjukkan pemulihan positif.","PETALING JAYA: Bintai Kinden Corporation Bhd (Bintai Kinden), penyedia perkhidmatan kejuruteraan mekanikal dan elektrikal (M\&E), pembinaan serta pengilang peranti perubatan dan pengendali fasiliti, berjaya melengkapkan pelan regularisasinya bagi tahun kewangan berakhir 31 Mac 2025.",https://www.bharian.com.my/bisnes/korporat/2025/05/1399915/bintai-kinden-lengkap-pelan-regularisasi-kukuh-kedudukan-dalam,https://assets.bharian.com.my/images/articles/bizh-regular_BHfield_image_socialmedia.var_1748074759.jpg,24-05-25 8:19,24-05-25 8:19,NULL,,en,my,10,Positive,53:54.0
271,727a07fa-b5da-468f-b379-90a242dec16e,324278540,MPKS terus gempur premis warga asing di Bandar Puncak Alam,"KUALA SELANGOR: Majlis Perbandaran Kuala Selangor (MPKS) memperhebatkan operasi dengan berterusan menggempur premis dikendalikan warga asing di dua kawasan sekitar Bandar Puncak Alam, baru-baru ini.  MPKS berkata, operasi bersepadu dari jam 8 malam hingga 12 tengah malam kelmarin membabitkan 42 anggota penguat kuasa daripada pelbagai jabatan dan agensi.  Antaranya, Jabatan Penguatkuasa, Jabatan Pelesenan, Jabatan Kesihatan, Pejabat Kesihatan Daerah (PKD) Kuala Selangor dan Suruhanjaya Syarikat Malaysia (SSM).  Menurutnya, sebanyak tiga premis diperiksa iaitu di Desa Coalfields dan Pusat Perdagangan Hillpark.  ""Di lokasi pertama iaitu Desa Coalfields, satu Notis Penutupan Premis telah dikeluarkan Jabatan Penguatkuasa di bawah Undang-Undang Kecil Pelesenan Establisymen Makanan (MDKS) 2007.   ""Sebanyak lapan meja makan serta 26 kerusi disita dan pada masa sama, Jabatan Pelesenan menarik balik lesen perniagaan premis terbabit setelah didapati dikendalikan oleh warga asing tanpa kebenaran sah.   ""Malah, PKD Kuala Selangor mengeluarkan tiga notis kesalahan berkaitan kebersihan makanan dengan kompaun sebanyak RM350,"" katanya.  Tambah beliau, SSM pula mengenakan kompaun atas kesalahan tidak mempamerkan papan tanda serta nombor pendaftaran perniagaan.  MPKS berkata, di lokasi kedua juga di Desa Coalfields, tindakan penguatkuasaan turut dijalankan dengan penyitaan tujuh meja makan dan 27 kerusi.   Tambahnya, Jabatan Pelesenan menyerahkan borang pindaan bagi permohonan tambahan tujuh unit meja di samping Jabatan Kesihatan mengenakan dua kompaun atas kesalahan tidak menjaga kebersihan tempat penyediaan makanan dan membuang sisa makanan ke dalam longkang awam.   Dalam operasi yang sama, SSM turut mengenakan kompaun terhadap pengusaha premis kerana menjalankan perniagaan tanpa pendaftaran yang sah.  ""Di lokasi ketiga iaitu di Pusat Perdagangan Hillpark, pemeriksaan mendapati sebuah restoran menamatkan operasi dan sedang dalam proses pembersihan.   ""Tiada pekerja warga asing ditemui dan hanya pekerja tempatan yang berada di lokasi semasa pemeriksaan dijalankan,"" katanya.  Tambah beliau, operasi itu adalah inisiatif berterusan MPKS dalam usaha memastikan premis-premis perniagaan di bawah kawal selia pihak majlis mematuhi perundangan dan garis panduan yang ditetapkan.",Oleh Amirul Aiman Hamsuddin,https://www.bharian.com.my/berita/kes/2025/05/1399730/mpks-terus-gempur-premis-warga-asing-di-bandar-puncak-alam,https://assets.bharian.com.my/images/articles/bh24gempor-o_BHfield_image_listing_featured.var_1748047017.jpg,24-05-25 0:27,24-05-25 0:27,Amirul Aiman Hamsuddin,Amirul Aiman Hamsuddin,en,my,10,Positive,53:53.8
277,727a07fa-b5da-468f-b379-90a242dec16e,322806080,KKFP jadi 'senjata baharu' buru dana awam disembunyi di luar negara - KP SPRM,"KUALA LUMPUR: Suruhanjaya Pencegahan Rasuah Malaysia (SPRM) akan menggunakan Kumpulan Kerja Fraud Perakaunan (KKFP) yang baharu ditubuhkan hari ini sebagai senjata baharu untuk mendapatkan semula dana-dana awam yang dicuri dan disembunyikan di luar negara.  Ketua Pesuruhjayanya, Tan Sri Azam Baki berkata, rangka kerja KKFP juga akan menggunakan strategi siasatan 1Malaysia Development Bhd (1MDB) dalam mendapatkan kembali dana yang diseleweng itu.  Katanya, melalui KKFP kepakaran dalam setiap agensi akan digunakan sepenuhnya dan berstrategik untuk memastikan jenayah kewangan yang semakin kompleks ini dapat ditangani sepenuhnya.  ""Sememangnya saya akan menuju ke arah itu (kes 1MDB kerana jenayah kewangan ini sangat 'messy' (rumit) dan ia bukanlah boleh didedahkan kepada umum kerana banyak harta-harta yang dicuri berada di luar negara dan tidak di dalam negara.  ""'Messy' ini bermaksud membabitkan pengesanan (jenayah kewangan), analisis dan juga kerjasama dengan pihak luar negara. Bukan semua tempat kami ada hubungan, jadi saya percaya KKFP ini akan mampu memberi bantuan kepada kami. Jadi kepakaran-kepakaran (agensi) akan digunakan.  ""Kemungkinan KKFP (akan menjadi senjata baharu SPRM) sekiranya ada kes-kes tertentu kerana kita tidak teragak-agak untuk ambil tindakan. Oleh itu, tindakan dengan jalinan kerjasama antara agensi adalah amat penting,"" katanya dalam sidang akhbar selepas meluncurkan KKFP, di sini hari ini.  Yang turut hadir ialah Akauntan Negara Malaysia, Nor Yati Ahmad; Ketua Audit Negara, Datuk Seri Wan Suraya Wan Mohd Radzi; Naib Canselor UiTM, Profesor Datuk Dr Shahrin Sahib; Ketua Pegawai Eksekutif LHDN, Datuk Dr Abu Tariq Jamaluddin; Ketua Pegawai Eksekutif SSM, Datuk Nor Azimah Abdul Aziz dan Presiden MIA, Datuk Seri Dr Mohamad Zabidi Ahmad.  Mengulas lanjut, Azam berkata, KKFP tidak akan menjadi satu jenama jalinan kerjasama semata-mata sebaliknya akan diterjemahkan dalam satu tindakan dan mendapat pulangan yang terbaik.  Katanya, SPRM tidak lagi boleh bertindak secara bersendirian sebaliknya perlu bekerjasama dengan pihak luar untuk mengukuhkan siasatan seterusnya membawa kepada pertuduhan mahkamah.  ""Menyentuh isu ketirisan, ada dua perkara yang perlu diberi perhatian iaitu sengaja tak dikutip dan sengaja dikurangkan tetapi akhirnya menyebabkan kerugian yang besar untuk negara.   ""Jika kita dapat selamatkan RM10 bilion setahun, sudah tentu ia memberi manfaat kepada rakyat.  ""Jadi tugas agensi penguat kuasa seperti kami ini adalah penting dalam mengesan dan juga memulangkan balik aset-aset berkenaan yang kini menjadi antara peranan KKFP,"" katanya.  Azam berkata KKFP dijangka memberi impak dalam tempoh enam bulan akan datang melalui Laporan Ketua Audit Negara (LKAN) yang diumumkan kerajaan pada masa depan.  Katanya, KKFP akan berperanan untuk mempercepatkan pemulangan wang dan dana awam yang diseleweng berdasarkan kepakaran yang ada pada setiap agensi.  ""Sebelum memulakan KKFP ini, kita sudah ada jawatankuasa kerja dan sebagainya. Pelaksanaan yang lebih kukuh dibincangkan supaya ia lebih berimpak dan diselaras,"" katanya.",KUALA LUMPUR: Suruhanjaya Pencegahan Rasuah Malaysia (SPRM) akan menggunakan Kumpulan Kerja Fraud Perakaunan (KKFP) yang baharu ditubuhkan hari ini sebagai senjata baharu untuk mendapatkan semula dana-dana awam yang dicuri dan disembunyikan di luar negara.,https://www.bharian.com.my/berita/nasional/2025/05/1397821/kkfp-jadi-senjata-baharu-buru-dana-awam-disembunyi-di-luar-negara-kp,https://assets.bharian.com.my/images/articles/BH19SENJATA-O_BHfield_image_listing_featured.var_1747642693.jpg,19-05-25 8:18,19-05-25 8:18,Ilah Hafiz Aziz,Ilah Hafiz Aziz,en,my,10,Positive,53:54.1
272,727a07fa-b5da-468f-b379-90a242dec16e,322806038,Pengarah syarikat didakwa beri pernyataan palsu kepada pendaftar syarikat,"KUALA LUMPUR: Seorang pengarah syarikat pembinaan dihadapkan ke Mahkamah Sesyen di sini hari ini, atas tiga pertuduhan membuat pernyataan palsu kepada pendaftar syarikat mengenai pelantikan, peletakan jawatan dan pemindahan saham, tiga tahun lalu.  Bagaimanapun, Juliana Jamian, 38, mengaku tidak bersalah selepas pertuduhan dibacakan terhadapnya.  Bagi pertuduhan pertama dan kedua, wanita itu didakwa membuat pernyataan palsu kepada pendaftar syarikat mengenai pelantikannya sebagai pengarah syarikat UTS Maju Construction Sdn Bhd dan peletakan jawatan Wali Ullah Khan sebagai pengarah syarikat sama, menerusi Borang Seksyen 58 bertarikh 30 September 2022.   Juliana juga didakwa membuat pernyataan palsu kepada pendaftar syarikat mengenai pemindahan saham sebanyak 299,998 unit daripada Wali Ullah Khan kepada dirinya, menerusi Borang Seksyen 51 bertarikh 8 Oktober 2022.  Ketiga-tiga kesalahan itu didakwa dilakukan di Suruhanjaya Syarikat Malaysia (SSM), Menara SSM@Sentral, di KL Sentral di sini, pada 30 September 2022 dan 8 Oktober 2022.  Bagi semua pertuduhan itu, Juliana didakwa mengikut Seksyen 593 (b) Akta Syarikat 2016 (Akta 777) dan dibaca bersama Seksyen 34 kanun sama, yang sabit kesalahan boleh dipenjara maksimum 10 tahun atau denda maksimum RM3 juta atau kedua-duanya sekali.  Terdahulu, pegawai pendakwa SSM, Farieza Hazreen Salehuddin mencadangkan jaminan RM10,000 bagi setiap pertuduhan, manakala peguam Muhamad 'Aizat Adli Zalil yang mewakili Juliana memohon jaminan RM3,000 bagi setiap pertuduhan.  Hakim Mohd Zaki Mohd Salleh membenarkan Juliana diikat jamin RM10,000 bagi semua pertuduhan dan memerintahkannya menyerahkan pasport kepada mahkamah, serta menetapkan 4 Jun ini untuk sebutan semula kes.","KUALA LUMPUR: Seorang pengarah syarikat pembinaan dihadapkan ke Mahkamah Sesyen di sini hari ini, atas tiga pertuduhan membuat pernyataan palsu kepada pendaftar syarikat mengenai pelantikan, peletakan jawatan dan pemindahan saham, tiga tahun lalu.",https://www.bharian.com.my/berita/kes/2025/05/1397846/pengarah-syarikat-didakwa-beri-pernyataan-palsu-kepada-pendaftar-syarikat,https://assets.bharian.com.my/images/articles/bh19juli-o_BHfield_image_listing_featured.var_1747644866.jpg,19-05-25 8:54,19-05-25 8:54,NULL,,en,my,10,Positive,53:53.9
274,727a07fa-b5da-468f-b379-90a242dec16e,322761166,"6 agensi kerajaan, 1 badan profesional tubuh Kumpulan Kerja Fraud Perakaunan tangani ketirisan dana awam","KUALA LUMPUR: Enam agensi kerajaan termasuk Suruhanjaya Pencegahan Rasuah Malaysia (SPRM) menubuhkan Kumpulan Kerja Fraud Perakaunan (KKFP) sebagai satu sistem amaran awal yang mampu mengesan ketirisan dalam perolehan dan agihan dana awam semakin membimbangkan.  Dipengerusikan Ketua Pesuruhjaya SPRM, Tan Sri Azam Baki, agensi lain membabitkan Jabatan Audit Negara (JAN), Jabatan Akauntan Negara Malaysia (JANM), Suruhanjaya Syarikat Malaysia (SSM), Lembaga Hasil Dalam Negeri Malaysia (LHDN) dan Universiti Teknologi MARA (UiTM).  Institut Akauntan Malaysia (MIA) menjadi badan profesional yang turut menyertai KKFP.  Penubuhan kumpulan kerja bukan sahaja menyumbang kepada isu pencegahan, pengesanan dan penyelarasan kes-kes fraud perakaunan malah melaksanakan tindakan yang kolektif, sistematik dan mampan.  Azam dalam ucapan pada Majlis Peluncuran KKFP, berkata, jenayah kewangan hari ini tidak lagi dilakukan secara terang-terangan, sebaliknya ia berselindung di sebalik taktik fraud seperti pemalsuan dokumen perniagaan dan penggunaan syarikat proksi.  Taktik fraud lain, katanya, adalah menghalalkan transaksi rasuah dengan menyamarkan ia sebagai kos operasi syarikat.  ""Sebagai contoh, ia melalui yuran perunding, perbelanjaan hiburan, atau kos pembangunan serta aliran wang yang disusun melalui beberapa lapisan transaksi bagi menyukarkan pengesanan jejak wang.  ""Tipologi rasuah kini jauh lebih kompleks dan rumit dan lebih membimbangkan, hampir kesemua taktik penipuan ini melalui proses dan sistem perakaunan dan pengauditan.  ""Justeru, jika proses dan sistem ini tidak cukup telus atau dikendalikan oleh individu yang lemah integriti, maka ia bukan sahaja gagal berfungsi sebagai 'gatekeepers' (benteng), malah boleh menjadi medan untuk menutupinya dan menjadi 'enablers' (pemudah cara).  ""Hal ini menjadikan tugas SPRM semakin mencabar dalam mendedahkan jejak jenayah yang disusun dengan rapi,"" katanya.  Yang turut hadir Akauntan Negara Malaysia, Nor Yati Ahmad; Ketua Audit Negara, Datuk Seri Wan Suraya Wan Mohd Radzi; Naib Canselor UiTM, Profesor Datuk Dr Shahrin Sahib; Ketua Pegawai Eksekutif LHDN, Datuk Dr Abu Tariq Jamaluddin; Ketua Pegawai Eksekutif SSM, Datuk Nor Azimah Abdul Aziz dan Presiden MIA, Datuk Seri Dr Mohamad Zabidi Ahmad.  Mengulas lanjut, beliau berkata, angka dalam kajian rasuah seperti kerugian sebanyak RM277 bilion atau purata RM55 bilion setahun berdasarkan anggaran Kumulatif Keluaran Dalam Negara Kasar (KDNK) menjadi petunjuk jelas bagaimana rasuah turut membuka ruang kepada pelbagai jenayah lain.  ""Antara jenayah itu pemalsuan dokumen, manipulasi dalam penyediaan penyata kewangan dan penyelewengan wang syarikat dilihat merosakkan keutuhan dasar, proses, sistem dan penyampaian kerajaan serta sektor swasta.  ""Kesan akhirnya ialah ketirisan berskala besar, kehilangan keyakinan pelabur dan rakyat, serta kemunduran kemajuan negara,"" katanya.  Justeru beliau menegaskan, agensi kerajaan tidak boleh lagi melangkah dan bergerak secara terpisah, seolah-olah setiap agensi berlayar dalam kapal sendiri namun ia menuju destinasi yang kabur.  ""KKFP ialah peta koordinasi yang menyatukan haluan dan memperkukuh pelayaran kita dalam menangani jenayah kewangan yang kian mencabar.  ""Ia menggabungkan kepakaran pelbagai agensi. Ia juga melambangkan iltizam kolektif kita untuk bertindak secara sistematik, terancang dan bersama-sama dalam melindungi sistem kewangan negara daripada dieksploitasi oleh penipuan dan memastikan akauntabiliti terhadap setiap sen wang yang diuruskan,"" katanya.  Azam berkata, KKFP akan menjadi sistem amaran awal yang mengesan ketirisan dalam perolehan dan agihan dana awam; dan menjadi pemangkin reformasi dalam penyampaian laporan kewangan yang telus dan bertanggungjawab.  Katanya, KKFP dijangka berpotensi menjadi satu 'game changer' dalam landskap pengurusan integriti.",KUALA LUMPUR: Enam agensi kerajaan termasuk Suruhanjaya Pencegahan Rasuah Malaysia (SPRM) menubuhkan Kumpulan Kerja Fraud Perakaunan (KKFP) sebagai satu sistem amaran awal yang mampu mengesan ketirisan dalam perolehan dan agihan dana awam semakin membimbangkan.,https://www.bharian.com.my/berita/nasional/2025/05/1397717/6-agensi-kerajaan-1-badan-profesional-tubuh-kumpulan-kerja-fraud,https://assets.bharian.com.my/images/articles/BH19TIRIS-O_BHfield_image_listing_featured.var_1747630971.jpg,19-05-25 4:54,19-05-25 4:54,Ilah Hafiz Aziz,Ilah Hafiz Aziz,en,my,10,Positive,53:54.0
273,727a07fa-b5da-468f-b379-90a242dec16e,319824088,Operasi bersepadu gempur 12 premis dikendalikan warga asing di Puncak Alam,"KUALA SELANGOR: Majlis Perbandaran Kuala Selangor (MPKS) merampas satu lesen perniagaan yang dikendalikan warga asing, manakala sekatan pembaharuan lesen tamat tempoh dikenakan terhadap dua premis atas sebab sama.   Ia sebahagian tindakan diambil susulan operasi bersepadu membabitkan pemeriksaan terhadap premis dikendalikan warga asing di sekitar Puncak Alam, dekat sini semalam.   MPKS melalui kenyataan berkata sejumlah 12 premis diperiksa dalam operasi kira-kira jam bermula 9 pagi itu yang turut membabitkan Jabatan Imigresen, Kementerian Perdagangan Dalam Negeri dan Kos Sara Hidup (KPDN) Kuala Selangor, Suruhanjaya Syarikat Malaysia (SSM) dan Jabatan Kastam Diraja Malaysia (JKDM).   Hasil pemeiksaan, katanya lima kompaun dikeluarkan Jabatan Penguatkuasa MPKS, selain tiga notis pemberhentian operasi dan tiga sitaan inventori dilaksanakan.    Jabatan Kesihatan MPKS turut mengeluarkan satu kompaun terhadap premis makanan yang melanggar peraturan kebersihan, manakala Jabatan Kawalan Bangunan MPKS mengeluarkan notis kepada premis yang gagal mematuhi peraturan teknikal.   ""Jabatan Imigresen pula menahan 13 pekerja warga asing bagi tujuan semakan dokumen dan status penginapan mereka, sementara JKDM tidak mengesan sebarang pelanggaran undang-undang cukai dan kastam dalam operasi itu.   ""SSM mengenal pasti beberapa pelanggaran di bawah Akta Pendaftaran Perniagaan dan Akta Syarikat, dengan lima kompaun dikeluarkan kepada kepada lima syarikat perniagaan.    ""Sementara KPDN mengeluarkan dua kompaun serta-merta membabitkan pelanggaran Akta Kawalan Harga dan Akta Timbang dan Sukat dengan jumlah kompaun RM300,"" katanya.   MKPS berkata, keseluruhan operasi menunjukkan komitmen berterusan pihak berkuasa dalam membanteras aktiviti perniagaan yang melanggar undang-undang dan dikendalikan secara haram oleh warga asing.","KUALA SELANGOR: Majlis Perbandaran Kuala Selangor (MPKS) merampas satu lesen perniagaan yang dikendalikan warga asing, manakala sekatan pembaharuan lesen tamat tempoh dikenakan terhadap dua premis atas sebab sama.",https://www.bharian.com.my/berita/kes/2025/05/1394427/operasi-bersepadu-gempur-12-premis-dikendalikan-warga-asing-di-puncak,https://assets.bharian.com.my/images/articles/BHMPKS_BHfield_image_listing_featured.var_1746864120.jpg,10-05-25 8:02,10-05-25 8:02,Amirul Aiman Hamsuddin,Amirul Aiman Hamsuddin,en,my,10,Positive,53:53.9
